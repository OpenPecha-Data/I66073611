༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG987
n/a
ImageGroup:
ISBN:
1KG1010
9787802530119
Title:
མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར་གསལ་བའི་མེ་ལོང
mdo mkhyen brtse ye shes rdo rje'i gdung rgyud rim byon gyi rnam thar
gsal ba'i me long
ཐུབ་བསྟན་ཆོས་དར
Author:
thub bstan chos dar
In/a
n/a n/a
pe cin
krung go'i bod rig pa dpe skrun khang
2008
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Ina
n/a
Scanned at Tibetan Buddhist Resource Center, 150 West 17th St, New York City, NY
| 10011, US. Comments: 2008



༈ ཨདེ་མཁྱེན་དཔེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་
རྣལཕར་གསལ་བའི་མེ་ལོང་
ཞེས་བྱ་བ་བཞུགས་སོ་
ཀྲུང་གོའི་བོད་རིག་པ་དཔེ་སྐྲུན་ཁང་།



༄༅། །མདོ་མཁྱེན་བརྩེ་ཡེ་ཤེས་རྡོ་རྗེའི་
གདུང་རྒྱུད་རིམ་བྱོན་གྱི་རྣམ་ཐར་
གསལ་བའི་མེ་ལོང་ཞེས་
བྱ་བ་བཞུགས་སོ།།
མི་ཉག • ཐུབ་བསྟན་ཆོས་དར་གྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་།



མཁྱེན་བརྩེ་ཡེ་ཤེས་རྡོ་རྗེ།



མཁྱེན་བརྩེའི་གདུང་རྒྱུད་ཐང་ཀ།



དེ
ད་
ཁམས་གསུམ་ཟིལ་གནོན་དགྱེས་པ་རྡོ་རྗེ།



མདོ་ཟླ་གསལ་དབང་མོ།



གོང་གསེར་ཁ་མདོའི་
མཆོད་རྟེན། །
སྐྱབས་མགོན་གྱི་ཕྱག་རྗེས།
རལ་གྲིའི་སྐུ་གདུང་མཆོད་རྟེན།
མདོ་རིན་པོ་ཆེའི་ཞབས་རྗེས།



མ་ཧཱ་སྐྱིད་ལུང་དགོན།
།
རྡོ་རྫོང་རི་ཁྲོད། །
ཡར་ལུང་པདྨ་བཀོད།
ཤུག་ཆེན་སྟག་འགོ་རི་ཁྲོད།



ཁྲོ་སྐྱབས་ཐུགས་རྗེ་ཆེན་པོ།
ཚུཏོ་དགོན།
པདྨ་རི་མཐོ།
དཀར་མཛའ་རི་ཁྲོད།



ཚེ་རིང་ལྗོངས།
T
IIIE།
བསམ་ཡས་དགོན།
འབྲི་གུང་ལྷ་རྩེ།
འབྲི་གུང་རྫོང་གསར།



འབྲི་གུང་ཡང་རི་སྒར། །
རྫོགས་ཆེན་ཤྲཱི་སེང་ཆོས་གྲྭ།
ཀཿཐོག་དགོན།
བཞག་བྲ་གཡུ་མཚོའི་སྒྲུབ་ཕུག



བཞག་བྲའི་གནས་ཀྱི་སྐྱབས་མགོན་གྱི་སློབ་མའི་སྒྲུབ་ཕུག
་་་
འབྲོང་རྫོང་རི་ཁྲོད་ཀྱི་སྒྲུབ་ཕུག་
པདྨ་རི་མཐོའི་སྒྲུབ་ཕུག
ལེའུ་ཐང་གི་སྒྲུབ་ཕུག



qཞག་བྲ་ལྷ་རྩེ།
བཞག་བྲ་གཡུ་མཚོ།
གཉན་ པོའི་ གཡུ་
རྩེའི་སྔོ་མཚོ།
གཉན་པོའི་གཡུ་རྩེའི་
རཀྟའི་མཚོ།།



ཁྲོ་སྐྱབས་རྒྱལ་ས་དམུ་ཁྲི།



ཁྲོ་སྐྱབས་རྒྱལ་ས་དྲུག་ཟིར།
རྒྱལ་རོང་ཚེ་བརྟན་གླིང་།
སོ་མང་རྒྱལ་ས་ནོར་བུ་གླིང་།།



རྨེའུ་རྒྱལ་པོ་རྒྱལ་ས།
བར་བཞིའི་གྲོང་ཚོ།
སྐྱབས་མགོན་གྱི་ཁྱིམ་ཤུལ།



།ཀ་ནས་བྱ་ཎཊ་ཏ་ཡི་སྐུ་ལྟ་བ་སྤྱི་ལོ་ཀའི་རྒྱུ་བ། །ཁ་ཏོན་
། ཁོ་ར་ འར་པར་ཀློའི་འཚོ་ཚོ… 10
ལྔ་ ༢ 1:|: དཀར་ཆག །འབུར་
ཁོ ང་༼ཁྱོད་ལ། །
མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར། .…………………….….……. (1)
དང་པོ། སྤྱི་རྣམ་གནད་བསྡུས་ཀྱི་སྐོར། .……………. ……….. (1)
གཉིས་པ། 《རང་རྣམ་མཁའ་འགྲོའི་ཞལ་ལུང་》སོགས་ངོ་སྤྲོད་
ཟླསྐོར། …….
གསུམ་པ། སྐུ་ཕྲེང་རིམ་བྱོན་གྱི་མཚན་གྱི་སྐོར།
(13)
བཞི་པ། མདོ་ཚང་ཞེས་པའི་མཚན་བྱུང་ཚུལ་གྱི་སྐོར། .……….….(15）
ལྔ་པ། རིགས་རུས་དང་སྐུ་འཁྲུངས་པའི་སྐོར། ……………………………...(16)
དྲུག་པ། བར་གཞི་ནང་པ་དང་རྡོ་གྲུབ་སྒར་ན་བཞུགས་པའི་
། སྐོར། ..…
བདུན་པ། དབུས་ལྷ་ལྡན་དུ་ཕེབས་པའི་སྐོར། ………………………………(27)
བརྒྱད་པ། ཕྱིར་རྡོ་གྲུབ་སྒར་དུ་ཕེབས་པའི་སྐོར། ………………………(40）
དགུ་པ། སླར་ཡང་དབུས་ལྷ་ལྡན་དུ་ཕེབས་པའི་སྐོར། (44)
བཅུ་པ། ཀཿ ཐོག་སོགས་སུ་ཐོས་བསམ་ལ་ཕེབས་པའི་སྐོར། (55)
བཅུ་གཅིག་པ། སྡེ་དགེའི་རྒྱལ་པོའི་སྲིད་དོན་ལ་ཕེབས་པའི་
1:|: 1མེ་བྱསྐོར།
བཅུ་གཉིས་པ། གོས་དཀར་ལྕང་ལོའི་ཆས་མཛད་པའི་སྐོར། (60)
བཅུ་གསུམ་པ། རྡོ་གྲུབ་སྒར་ནས་ཆོས་འཁོར་དང་བྱང་གནས་
་ བའི་ སྐོར་ལ་ཕེབས་པའི་སྐོར།……………………………… ( 66)
..………………………….……….…………………………. (24）



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཅུ་བཞི་པ། རྡོ་རྫོང་རི་ཁྲོད་དང་རྒྱལ་རོང་། སྡེ་དགེ་སོགས་
ལ་བཞུགས་པའི་སྐོར། ..…….…………..…… (76）
བཅོ་ལྔ་པ། རྨ་ཡུལ་པདྨ་རི་མཐོ་ལ་བཞུགས་པའི་སྐོར། ….…………(85)
བཅུ་དྲུག་པ། རྒྱལ་རོང་དགེ་བཤེས་དང་ལྕགས་ལའི་རྒྱལ་ས།
སྐྱིད་ལུང་དགོན་སོགས་ལ་བཞུགས་པའི་སྐོར། ...(87）
བཅུ་བདུན་པ། མི་ཉག་བཞག་བྲ། པ་ཝཾ་རྒྱལ་ས། ལའུ་ཐང་
དགོན། སྐྱིད་ལུང་དགོན་སོགས་ལ་བཞུགས་
པའི་སྐོར། …………...…. ...….…...….. (91)
བཅོ་བརྒྱད་པ། རྒྱལ་རོང་ཁྲོ་སྐྱབས་དང་རྒྱལ་ནག སོ་མང་རྒྱལ་
ས། སྐྱིད་ལུང་དགོན་སོགས་ལ་བཞུགས་
པའི་སྐོར། …….…….…….... …………………………………………..(97)
བཅུ་དགུ་པ། གཡི་ཁོག་དང་མི་ཉག ཡར་ལུང་པདྨ་བཀོད།
གཉན་པོ་གཡུ་རྩེ་སོགས་ལ་བཞུགས་པའི་སྐོར། (100)
ཉི་ཤུ་པ། ཉག་རོང་གི་དམག་ཐོག་དང་། མི་ཉག རྒྱལ་རོང་
སོགས་ལ་བཞུགས་པའི་སྐོར། .…………………………………….…….….…..(107）
ཉེར་གཅིག་པ། སྡེ་དགེ་དང་རྒྱལ་རོང་། གཉན་པོ་གཡུ་རྩེ་
སོགས་ལ་བཞུགས་པའི་སྐོར།……………………………….. (122)
ཉེར་གཉིས་པ། སྐུ་གཤེགས་པའི་སྐོར། ..………………………………….. (132)
ཉེར་གསུམ་པ། མཆོད་སྡོང་དཀར་ཆག་ལས་བྱུང་བའི་རྣམ་ཐར་
གྱི་སྐོར། ….………..……………………….……….…………………………(134)
ཉེར་བཞི་པ། （རྫ་དཔལ་སྤྲུལ་གྱི་རྣམ་ཐར་》ལས་བྱུང་བའི་
2



དཀར་ཆག
རྣམ་ཐར་གྱི་སྐོར། .......…..…....…......(137)
ཉེར་ལྔ་པ། རྫ་དཔལ་སྤྲུལ་གྱིས་མཛད་པའི་《 བླ་མའི་གསོལ་
འདེབས་བཀྲ་ཤིས་དགེ་ལེགས་》ཀྱི་སྐོར། ….…….…...(139)
ཉེར་དྲུག་པ། སྐུ་གདུང་མཆོད་རྟེན་གྱི་སྐོར། .……………………………(145)
ཉེར་བདུན་པ། སྐྱབས་མགོན་གྱི་མཚན་གྱི་རྣམ་གྲངས་
ཀྱི་སྐོར། ..……….. . . . (150）
ཉེར་བརྒྱད་པ། སློབ་ཆེན་རྣམས་ཀྱི་མཚན་གྱི་སྐོར།….………………(151)
ཌཀྐི་བློ་གསལ་སྒྲོལ་མའི་རྣམ་ཐར། .... .. . (155)
དང་པོ། མཚམས་སྦྱོར་གྱི་སྐོར།…..………….……………….………....………….. (155)
གཉིས་པ། སྐུ་འཁྲུངས་པའི་སྐོར། ………………………..……….…………………….. (156)
གསུམ་པ། དབུས་ལྷ་ལྡན་དུ་ཕེབས་པའི་སྐོར། ..…………………….(162)
བཞི་པ། མགོ་ལོག་སོགས་ལ་བཞུགས་པའི་སྐོར།………..…………….(165)
ལྔ་པ། ཀ ཐོག་ཏུ་ཐོས་བསམ་ལ་ཕེབས་པའི་སྐོར། ....……..(166）
དྲུག་པ། སྡེ་དགེའི་རྒྱལ་ས་ལ་བཞུགས་པའི་སྐོར། ..……………(167)
བདུན་པ། རྡོ་གྲུབ་སྒར་ལ་བཞུགས་པའི་སྐོར། ...……….…….….(170)
བརྒྱད་པ། རྡོ་རྫོང་རི་ཁྲོད་ལ་བཞུགས་པའི་སྐོར། ....……. (173)
དགུ་པ། རྨ་ཡུལ་པདྨ་རི་མཐོ་ལ་བཞུགས་པའི་སྐོར། ..……..…… (182）
བཅུ་པ། མི་ཉག་དར་མདོ་དང་འགུ་ཐང་སོགས་ལ་བཞུགས་
པའི་སྐོར། ….….
(185)
བཅུ་གཅིག་པ། མ་ཧཱ་སྐྱིད་ལུང་དགོན་དང་གཡི་ཁོག་སོགས་
ལ་བཞུགས་པའི་སྐོར། ..………...….…..…. (190)



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཅུ་གཉིས་པ། བཞག་བྲ་དང་པ་ཝཾ་རྒྱལ་ས། ལའུ་ཐང་དགོན་
སོགས་ལ་བཞུགས་པའི་སྐོར།…..….……………… (192)
བཅུ་གསུམ་པ། མ་ཧཱ་སྐྱིད་ལུང་དགོན་དང་གཡི་ཁོག མི་ཉག་
སོགས་ལ་བཞུགས་པའི་སྐོར།.…..…...….….. (198)
བཅུ་བཞི་པ། རྒྱལ་མོ་ཚ་བ་རོང་ལ་བཞུགས་པའི་སྐོར། ..……..(211）
བཅོ་ལྔ་པ། སྐུ་གཤེགས་པའི་སྐོར།……………………..….…..…….………………....（232）
བཅུ་དྲུག་པ། མཁྱེན་བརྩེའི་གྲུབ་རྟགས་རྣམ་ཐར་སོགས་ལས་
བྱུང་བའི་རྣམ་ཐར་གྱི་སྐོར། ….…………………………….(233)
སྲས་མོ་མཁའ་དབྱིངས་སྒྲོལ་མའི་རྣམ་ཐར། .………………………..(236）
དང་པོ། སྐུ་འཁྲུངས་པའི་སྐོར།….…………….…….………………………………(236)
གཉིས་པ། རྒྱལ་རོང་ཁྲོ་སྐྱབས་རྒྱལ་ས་ལ་བཞུགས་པའི་སྐོར། （237）
གསུམ་པ། སྐུ་གཤེགས་པའི་སྐོར། …..……………………………………(240)
རིགས་སྲས་ཤེས་རབ་མེ་འབར་གྱི་རྣམ་ཐར། ...…………………..(246）
དང་པོ། སྐུ་འཁྲུངས་པའི་སྐོར།………....
གཉིས་པ། བཞུགས་ཡུལ་གཙོ་བོའི་སྐོར། .…………….…………..(249)
གསུམ་པ། སྐུ་གཤེགས་པའི་སྐོར། ….……...
བཞི་པ། དེའི་ཡང་སྤྲུལ་མདོ་དྲི་མེད་གྲགས་པ་སྐུ་འཁྲུངས་
པའི་སྐོར། ...…..
.……. ..……..(252）.
ལྔ་པ། ཁྲི་སྟོན་མཛད་པའི་སྐོར། .……………………………………………….………..(254）
དྲུག་པ། བྱིས་པའི་དུས་ཀྱི་སྐོར། ..…………………………………….…..…………………….. (256)
བདུན་པ། ཐོས་བསམ་གནང་ཚུལ་གྱི་སྐོར། ..…..….…………………….(260）
(246）
•... (250)



དཀར་ཆག་
.………
...…….(277）
(302）
བརྒྱད་པ། མཛད་པ་འཕྲིན་ལས་ཀྱི་སྐོར། .…………………………..…….……. (265)
དགུ་པ། སྐུ་གཤེགས་པའི་སྐོར།….….…………
བཅུ་པ། གསུང་ཆོས་ཀྱི་སྐོར། ..…..…………………….…….…………(279)
རྒྱལ་སྲས་རིག་པའི་རལ་གྲིའི་རྣམ་ཐར། .………………………………..(281)
དང་པོ། སྐུ་ཕྲེང་རིམ་བྱོན་གྱི་མཚན་གྱི་སྐོར། ……………………….……………..(281)
གཉིས་པ། སྐུ་འཁྲུངས་པའི་སྐོར། ….…….…....………….………….....……..(283)
གསུམ་པ། སྐུ་ཚེའི་མཛད་འཕྲིན་གྱི་སྐོར། …………………………………………..(285）
བཞི་པ། སྐུ་གཤེགས་པའི་སྐོར།…………………………
མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་
ཐར།...
..….…….…. .(304)
དང་པོ། མཚམས་སྦྱོར་གྱི་སྐོར།….….………………………………………….………..(304）
གཉིས་པ། སྐུ་ཕྲེང་རིམ་བྱོན་གྱི་མཚན་གྱི་སྐོར། .…………….………...（307)
གསུམ་པ། སྐུ་འཁྲུངས་པའི་སྐབས། ....…….……………….. (308)
བཞི་པ། ཡབ་རྗེ་དྲུང་ནས་སྙིང་ཐིག་དང་ཐུགས་ཐིག་གི་
དབང་ཁྲིད་བཞེས་པའི་སྐོར། ..…………………………………..(316)
ལྔ་པ། རྡོ་གྲུབ་སྒར་དུ་གྲྭ་སར་ཕེབས་པའི་སྐོར། .……………………….（318)
དྲུག་པ། རྫོགས་ཆེན་ཤྲཱི་སེང་ཧར་གྲྭ་སར་ཕེབས་པའི་སྐོར། …..(322)
བདུན་པ། རྒྱལ་མོ་ཚ་བ་རོང་དང་མི་ཉག་ལ་བཞུགས་པའི་
སྐོར། .……………….
... (326）
བརྒྱད་པ། ཨ་མདོ་རེབ་གོང་སོགས་ལ་བཞུགས་པའི་སྐོར། (335）
དགུ་པ། ཨ་འཛོམ་སྒར་སོགས་ལ་བཞུགས་པའི་སྐོར། ......... (340）



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པའི་སྐོར། ..….
..(366）
བཅུ་པ། མི་ཉག་ལ་བཞུགས་པའི་སྐོར། …… ……………………….(347)
བཅུ་གཅིག་པ། མགོ་ལོག་དང་མཚོ་སྔོན་སོགས་ལ་བཞུགས་
.. ..(351)
བཅུ་གཉིས་པ། གོང་གསེར་བཀྲ་ཤིས་ཁ་མདོ་དང་དབལ་ཤུལ་
རྨེ་ཡུལ་ལ་བཞུགས་པའི་སྐོར། …………………………………(360)
བཅུ་གསུམ་པ། སྐུ་གཤེགས་པའི་སྐོར། ...
མདོ་ཚེ་འཛིན་དབང་མོའི་རྣམ་ཐར། .…………………………………….(369)
དང་པོ། སྐུ་འཁྲུངས་པའི་སྐོར།…………....….…………………….…….……..(369)
གཉིས་པ། ཐོས་བསམ་མཛད་ཚུལ་སོགས་ཀྱི་སྐོར། ….………......（370）
གསུམ་པ། སྐུ་གཤེགས་པའི་སྐོར། ..………………………………......……….…...（372)
སོ་མང་མཆོག་སྤྲུལ་གྱི་རྣམ་ཐར། .….…………………………………….…………….(374)
དང་པོ། སྐུ་འཁྲུངས་པའི་སྐོར།………….…………………………………………….…………...(374）
གཉིས་པ། མཛད་པ་འཕྲིན་ལས་སོགས་ཀྱི་སྐོར།……....……....(376)
མདོ་ཟླ་གསལ་དབང་མོའི་རྣམ་ཐར། ..………………………………………..(379）
དང་པོ། སྐུ་འཁྲུངས་པའི་སྐོར།………………………………………………………. (379)
གཉིས་པ། བྱིས་པའི་གནས་སྐབས་ཀྱི་སྐོར། ..……………………….……..(380）
གསུམ་པ། ལྷ་ལྡན་དུ་བྱོན་པའི་སྐོར།…………….……….………….…………..(385)
བཞི་པ། མི་ཉག་འདྲ་ཁ་ན་བཞུགས་པའི་སྐོར། ………………………………..（388）
ལྔ་པ། རྫོགས་ཆེན་དུ་གྲྭ་སར་བྱོན་པའི་སྐོར། …………………………………….(393)
དྲུག་པ། མི་ཉག་ལྷ་སྒང་ན་བཞུགས་པའི་སྐོར། .…………………………..(397)
བདུན་པ། སྡེ་དགེ་དགོན་ཆེན་དུ་བྱོན་པའི་སྐོར། .…………….……. ( 402)



དཀར་ཆག
བརྒྱད་པ། དཀར་མཛེས་ཁུལ་འཕྲོད་བསྟེན་ཁང་ལ་བཞུགས་
པའི་སྐོར། .………….
………… …….(403)
དགུ་པ། ཞིང་ཆེན་བོད་ཡིག་སློབ་གྲྭ་ལ་བཞུགས་པའི་སྐོར། ...(404)



གསལ་བཤད་བསྡུས་པ།
རབ་བྱུང་བཅུ་བདུན་པ་སྤྱི་ལོ་2000ལོར་གཟན་དཀར་མཆོག་་་་
སྤྲུལ་ཐུབ་བསྟན་ཉི་མ་རིན་པོ་ཆེའི་ཞལ་ནས་སྐྱབས་མགོན་ཡེ་ཤེས་རྡོ་
རྗེ་སོགས་ཀྱི་གསུང་སྐོར་འཚོལ་སྡུད་དང་ཕྱོགས་བསྒྲིག སྐྱབས་
མགོན་གྱི་གདུང་རྒྱུད་རྣམ་ཐར་འབྲི་དགོས་པའི་བ ཀའ་བྱུང་།
མཆོག་སྤྲུལ་ཉིད་དང་རྗེ་བཙུན་མ་ཟླ་གསལ་དབང་མོ་ཁོང་རྣམ་་་་་་
གཉིས་ཀྱིས་སྤྱིའི་ཐུགས་འགན་བཞེས། རིག་འཛིན་ཚེ་སྒྲུབ་ཀྱིས་
གསུང་ཆོས་འཚོལ་སྡུད་ཀྱི་འགན་ཁུར། མདོ་སྡེ་མགོན་པོ་དང་ངེད་
གཉིས་ཀྱིས་ཞུ་དག་གི་འགན་ཁུར། - བླ་མ་མཐར་ཕྱིན་གྱིས་གློག་ཀླད་
ཀྱི་སྟེང་ནས་དཔེ་གཟུགས་བསྒྲིག་རྒྱུའི་འགན་ཁུར། ཉག་རོང་ཚེ་
རིང་རྒྱ་མཚོས་ཡི་གེ་གློག་ཀླད་ནང་འཇུག་པའི་རོགས་རམ་གནང་།
ཧུང་ཀོང་བླ་མ་ཀརྨ་བརྩོན་འགྲུས་ཀྱིས་ཞུ་དག་དང་འཚོལ་སྡུད་ཀྱི་་་་
འགྲོ་དངུལ་རྣམས་ཕུལ་ཡོད་དོ། །སྐྱབས་མགོན་ལ་གཏེར་ཆོས་པོ་ཏི་
སུམ་ཅུ་ལྷག་བཞུགས་པར་གྲགས། ང་ཚོས་པོ་ཏི་བཅུ་ཙམ་འཚོལ་
སྡུད་བྱུང་ཡོད། སྐྱབས་མགོན་གྱི་འཕྲིན་ལས་མདོ་དབུས་ཁམས་
གསུམ་ཀུན་ལ་ཁྱབ་ཡོད་པས། ད་དུང་འཚོལ་སྡུད་བྱས་ན་མང་དུ་
རྙེད་རྒྱུ་ཡོད་སྙམ་མོ། །དེང་ཞུ་དག་གི་བྱ་བ་ལེགས་པར་གྲུབ། འོད་
སྡེར་རྣམས་མཐར་ཕྱིན་གྱི་ཕྱག་ན་ཡོད་དོ། །མདོ་རིན་པོ་ཆེ་དང༌།



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དྲི་མེད་གྲགས་པ་སོགས་ཀྱི་གསུང་སྐོར་རྙེད་པ་རྣམས་རིག་འཛིན་ཚེ་་
སྒྲུབ་ཀྱི་ཕྱག་ཏུ་ཡོད། རིག་འཛིན་ཚེ་སྒྲུབ་ཀྱིས་རྗེ་བཙུན་མ་ཟླ་གསལ་
དབང་མོའི་གསུང་རྣམས་ཕྱོགས་བསྒྲིགས་བྱས་ཏེ་དེ་སྔ་མི་རིགས་་་་་་
དཔེ་སྐྲུན་ཁང་ནས་པར་དུ་བསྐྲུན་ཡོད་དོ། ། །
སྐྱབས་མགོན་གྱི་གདུང་རྒྱུད་རྣམ་ཐར་ཡང་སྤྱི་ལོ་2000ལོ་ནས་
འབྲི་བའི་མགོ་བརྩམ་ཤིང་། སྤྱི་ལོ་2007ལོར་མཇུག་ཡོངས་སུ་རྫོགས་
སྐྱབས་མགོན་ཡེ་ཤེས་རྡོ་རྗེའི་རྣམ་ཐར་ནི། སྐྱབས་མགོན་ཉིད་
ཀྱིས་མཛད་པའི་《རིག་འཛིན་འཇིགས་མེད་གླིང་པའི་ཡང་སྲིད་་་་་་
སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་ཞལ་ལུང་》
ཞེས་པའམ་（རང་རྣམ་མཁའ་འགྲོའི་ཞལ་ལུང་》དང་། （འཁྲུངས་
རབ ས་ག སོལ་འདེབས་བྱིན་རླབས་འགུགས་པའི་ལྕགས་ཀྱུ།》
སྐྱབས་མགོན་གྱི་སློབ་ཆེན་དག་གིས་བསྒྲིགས་པའི་མཁྱེན་བརྩེ་ཧ་་་
རུ་ཀའི་གསང་བའི་རྣམ་ཐར་གྲུབ་རྟགས་བསྟན་ཚུལ་ཐོར་བསྡུས་》
ཞེས་པའམ་མཁྱེན་བརྩེའི་གྲུབ་རྟགས་རྣམ་ཐར།》 མདོ་དྲི་མེད་
གྲགས་པས་མཛད་པའི་《སྐྱབས་རྗེ་གྲུབ་དབང་ཡེ་ཤེས་རྡོ་རྗེའི་རྣམ་་་
ཐར་རགས་རིམ་དོན་རྒྱན་སོ་ལྔའི་ལམ་ནས་དྲངས་པ་དབྱངས་ཅན་་་
རྒྱུད་མངས་》དང༌། 《མཆོད་སྡོང་རིན་པོ་ཆེ་གསར་བཞེངས་ཀྱི་
དཀར་ཆག་ཤེལ་གྱི་མེ་ལོང་།》 རིག་འཛིན་འཇིགས་མེད་གླིང་པས་
མཛད་པའི་（འཁྲུངས་རབས་གསོལ་འདེབས།） རྫ་དཔལ་སྤྲུལ་



གསལ་བཤད་བསྡུས་པ།
གྱིས་མཛད་པའི་《 བླ་མའི་གསོལ་འདེབས་བཀྲ་ཤིས་དགེ་ལེགས།》
འབྲི་གུང་བསྟན་འཛིན་པདྨའི་རྒྱལ་མཚན་གྱིས་མཛད་པའི་（འབྲི་་་་
གུང་གདན་རབས་གསེར་ཕྲེང་།） སྐྱབས་མགོན་རང་ཉིད་ཀྱི་ཆོས་
སྐོར་བཅས་འབྲེལ་ཡོད་ཀྱི་རྒྱུ་ཆ་དག་ལ་ཁུངས་བཅོལ་ནས་བྲིས་པ་མ་
ཟད། སྤྱི་ལོ་2006་ལོར་སི་ཁྲོན་རྔ་བ་དང་དཀར་མཛེས། མཚོ་སྔོན་
མགོ་ལོག་གི་ཁུལ་སོགས་སུ་སྐྱབས་མགོན་གྱི་གདན་ས་དང་བཞུགས་་་
གནས་རྣམས་ལ་རྟོགས་དཔྱོད་དང་པར་ལེན་དུ་སོང་། ཁོང་གི་
བཞུགས་གནས་མང་པོ་རྩད་གཅོད་ཐུབ་ཡོད་དོ། །
ཊཱཀྐི་བློ་གསལ་དབང་མོའི་རྣམ་ཐར་ནི། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》དང༌། 《མཁྱེན་བརྩེའི་གྲུབ་
རྟགས་རྣམ་ཐར།》 མདོ་ཟླ་གསལ་དབང་མོས་མཛད་པའི་（མདོ་
ཚང་གི་བརྒྱུད་པའི་རྣམ་ཐར་མདོར་བསྡུས།》 ཌཱཀྐི་མ་རང་ཉིད་ཀྱི་
གསུང་སྐོར་འཕྲན་བུ་བཅས་ལ་ཁུངས་བཅོལ་ནས་བྲིས་སོ། །
སྲས་མོ་མཁའ་དབྱིངས་སྒྲོལ་མའི་རྣམ་ཐར་ནི། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལ་ཁུངས་བཅོལ་ནས་བྲིས་སོ།།
རིགས་སྲས་ཤེས་རབ་མེ་འབར་གྱི་རྣམ་ཐར་ནི། སྐྱབས་
མགོན་གྱི་（རང་རྣམ་མཁའ་འགྲོའི་ཞལ་ལུང་》དང་། 《མདོ་ཚང་
གི་བརྒྱུད་པའི་རྣམ་ཐར་མདོར་བསྡུས་》ལ་ཁུངས་བཅོལ་ནས་བྲིས་སོ།།
མདོ་དྲི་མེད་གྲགས་པའི་རྣམ་ཐར་ནི། སྐྱབས་མགོན་གྱི་《རང་
རྣམ་མཁའ་འགྲོའི་ཞལ་ལུང་》དང་། 《མཁྱེན་བརྩེའི་གྲུབ་རྟགས་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྣམ་ཐར།》 སྒ་མི་ཕམ་བསྟན་པའི་རྒྱལ་མཚན་གྱིས་མཛད་པའི་
（ ཡུལ་ཤར་ཕྱོགས་སུ་བྱུང་བའི་རྫོགས་ཆེན་གྱི་རྣལ་འབྱོར་མངའ་་་་
བདག་དྷརྨ་བཛྲ་གྱི་རྣམ་ཐར་དཔག་བསམ་ཡོངས་འདུའི་ལྗོན་བཟང་》
ཞེས་པའམ་（ ཁྲོ་ཟུར་དྷརྨ་བཛྲ་གྱི་རྣམ་ཐར་དཔག་བསམ་ལྗོན་་་་་་་་
བཟང་།》ཐུབ་བསྟན་ཀུན་བཟང་ཆོས་གྲགས་ཀྱིས་མཛད་པའི《 ཨོ་
རྒྱན་འཇིགས་མེད་ཆོས་ཀྱི་དབང་པོའི་རྣམ་ཐར་དད་པའི་གསོས་སྨན་
བདུད་རྩིའི་བུམ་བཅུད་》ཅེས་པའམ་（རྫ་དཔལ་སྤྲུལ་གྱི་རྣམ་ཐར།》
ཟླ་གསལ་དབང་མོས་མཛད་པའི་《མདོ་དྲི་མེད་གྲགས་པའི་རྣམ་ཐར་
བསྡུས་པ།》 མདོ་དྲི་མེད་གྲགས་པ་ཉིད་ཀྱིས་མཛད་པའི་（རྣམ་
ཐར་གསོལ་འདེབས་བྱིན་རླབས་སྒོ་འབྱེད།》 དྲི་མེད་གྲགས་པའི་
གསན་ཡིག་བཅས་གསུང་སྐོར་རྣམས་ལ་ཁུངས་བཅོལ་ནས་བྲིས་སོ།།
རྒྱལ་སྲས་རིག་པའི་རལ་གྲིའི་རྣམ་ཐར་ནི། སྐྱབས་མགོན་གྱི་
（རང་རྣམ་མཁའ་འགྲོའི་ཞལ་ལུང་》དང་། 《མཁྱེན་བརྩེའི་གྲུབ་
རྟགས་རྣམ་ཐར།》 《མདོ་ཚང་གི་བརྒྱུད་པའི་རྣམ་ཐར་མདོར་
བསྡུས།》 《འབྲི་གུང་གདན་རབས་གསེར་ཕྲེང་།》 མདོ་ཁམས་
གསུམ་ཟིལ་གནོན་དགྱེས་པ་རྡོ་རྗེས་མཛད་བའི་（མདོ་སྨད་ཡུལ་་་་་
སྐྱེས་སྔགས་བན་དགྱེས་པ་རྡོ་རྗེའི་སྐྱེས་རབས་ཉེར་བསྡུས་མེ་ཏོག་་་་
ཕྲེང་མཛེས་》ཞེས་པའམ་（རང་རྣམ་མེ་ཏོག་ཕྲེང་མཛེས།） （ཁྲོ་
ཟུར་དྷརྨ་བཛྲ་གྱི་རྣམ་ཐར་དཔག་བསམ་ལྗོན་བཟང་།） བསྟན་
འཛིན་གྱིས་བསྒྲིགས་པའི《 དགུ་རོང་སྐུ་ཕྲེང་སྔ་ཕྱིའི་རྣམ་ཐར་》



གསལ་བཤད་བསྡུས་པ།
བཅས་ལ་ཁུངས་བཅོལ་ནས་བྲིས་སོ། །
མདོ་རིན་པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་
ཐར་ནི། 《མདོ་སྨད་ཡུལ་སྐྱེས་སྔགས་བན་དགྱེས་པ་རྡོ་རྗེའི་སྐྱེས་
རབས་ཉེར་བསྡུས་མེ་ཏོག་ཕྲེང་མཛེས་》ཞེས་པའམ་（རང་རྣམ་མེ་་་
ཏོག་ཕྲེང་མཛེས་》དང་། སྤྲུལ་སྐུ་རང་བྱང་གིས་མཛད་པའི་
（རྣམ་ཐར་གསོལ་འདེབས་བྱིན་རླབས་ཆར་རྒྱུན།） མདོ་ཟླ་གསལ་
དབང་མོས་མཛད་པའི་（མདོ་རིན་པོ་ཆེའི་རྣམ་ཐར་བསྡུས་པ།》
རྨེ་བ་མཁན་པོ་ཧོར་ཚང་བསམ་གཏན་གྱིས་མཛད་པའི་《གདན་ས་་་
ཆེན་པོ་དར་རྒྱས་བྱམས་ཆེན་ཆོས་འཁོར་གླིང་གི་གདན་རབས་ནོར་་་
བུའི་བང་མཛོད།） ཁྲི་སེར་ནོར་བུ་རྒྱ་མཚོས་མཛད་པའི་《མཚོ་
ལྷོའི་གསང་ཆེན་རྙིང་མའི་མཁས་གྲུབ་ཡོངས་ཀྱི་མཛད་རྣམ་》བཅས་
ལ་ཁུངས་བཅོལ་ནས་བྲིས་སོ། །
མདོ་ཚེ་འཛིན་དབང་མོའི་རྣམ་ཐར་ནི། མདོ་རིན་པོ་ཆེའི་《རང་
རྣམ་མེ་ཏོག་ཕྲེང་མཛེས་》དང་། སྲས་མོ་ཟླ་གསལ་དབང་མོ་ལ་
བཀའ་འདྲི་ཞུས་ནས་བྲིས་སོ། །
སོ་མང་མཆོག་སྤྲུལ་གྱི་རྣམ་ཐར་ནི། སྐྱབས་མགོན་གྱི་《རང་
རྣམ་མཁའ་འགྲོའི་ཞལ་ལུང་》དང་། ཁོང་གི་གདན་ས་ཀཿམཆོག་
དགོན་པའི་མི་སྣ་བཅས་ལ་བཀའ་འདྲི་ཞུས་ནས་བྲིས། ཁོང་གི་ཉེ་་་
གནས་དགུང་ལོ་བརྒྱད་ཅུ་ལྷག་ཟིན་པ་ཞིག་དེང་ཀ་ཐོག་ཏུ་བཞུགས་
ཟེར། འོན་ཀྱང་ཁོང་ལ་བཀའ་འདྲི་ཞུ་པའི་སྐལ་བ་མ་བྱུང་ངོ་། །
5



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མདོ་ཟླ་གསལ་དབང་མོའི་རྣམ་ཐར་ནི། རྗེ་བཙུན་མ་རང་
ཉིད་ཀྱི་ཞལ་གསུངས་ལྟར་བྲིས་པ་མ་ཟད། སྐྱབས་མགོན་གྱི་གདུང་
རྒྱུད་རྣམ་ཐར་འདི་འབྲི་སྐབས་ཁོང་ལ་བཀའ་འདྲི་ཡང་ཡང་ཞུས་་་
ཤིང་། ཁོང་གིས་（ མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》
དང་། （མདོ་དྲི་མེད་གྲགས་པའི་རྣམ་ཐར་བསྡུས་པ།》 《མདོ་
རིན་པོ་ཆེའི་རྣམ་ཐར་བསྡུས་པ་》བཅས་གནང་བྱུང་། ་ཉིས་སྟོང་
བདུན་ལོའི་ཟླ་བ་གསུམ་པའི་ནང་（མདོ་མཁྱེན་བརྩེ་ཡེ་ཤེས་རྡོ་རྗེའི་་
གདུང་རྒྱུད་རིམ་བྱོན་གྱི་རྣམ་ཐར་གསལ་བའི་མེ་ལོང་》འདི་རྗེ་་་་་་
བཙུན་མ་ཁོང་ལ་གཟིགས་ཞིབ་ཏུ་ཕུལ་བ་ཡིན། ཁོང་གིས་དག་
བཅོས་མཛད་རྗེས་རྣམ་ཐར་འདི་ཁུངས་བཙུན་པ་ལེགས་པོ་བྱུང་་་་་
འདུག” ཅེས་བདག་ལ་གཟེངས་བསྟོད་དང་ཁ་བཏགས། སྒོར་སྟོང་
གཅིག་གི་བྱ་དགའ་གནང་བྱུང་ངོ༌། ། །
སྤྱི་ལོ་2006 ལོར་མཆོག་སྤྲུལ་ཐུབ་བསྟན་ཉི་མ་རིན་པོ་ཆེ་ཁོང་་་་
གིས་ང་ཚོའི་ལས་ཁུངས་བོད་རིག་པ་ཞིབ་འཇུག་ལྟེ་གནས་ལ་གདུང་་
རྒྱུད་རྣམ་ཐར་འབྲི་བའི་བྱ་བ་འདི། ལྟེ་གནས་གྱི་ལས་ཀའི་རྣམ་
གྲངས་གྲས་སུ་འཇོག་དགོས་པའི་སྙན་ཞུ་ཕུལ། ལྟེ་གནས་ཀྱི་དབུ་
ཁྲིད་གཞོན་པ་དགེ་ལེགས་ལགས་དང་བཅས་ཀྱི་ཆོག་མཆན་ཐོབ་པ་་་
མ་ཟད། སྤྱི་ལོ་2006ལོར་སི་ཁྲོན་རྔ་བ་དང་དཀར་མཛེས་ཁུལ།
མཚོ་སྔོན་མགོ་ལོག་ཁུལ་བཅས་ལ་སྐྱབས་མགོན་གྱི་གདན་ས་དང་་་་་་
བཞུགས་གནས་རྣམས་ལ་རྟོགས་དཔྱོད་བྱ་བར་འགྲོ་བའི་ལམ་དངུལ་



གསལ་བཤད་བསྡུས་པ།
དང་། དཔེ་བསྐྲུན་གྱི་འགྲོ་དངུལ་རྣམས་ཀྱང་ང་ཚོའི་ལས་ཁུངས་
ནས་ཕུལ་བས། འདིར་ལྟེ་གནས་ཀྱི་དབུ་ཁྲིད་སྤྱི་དང་བྱེ་བྲག་ཏུ་དགེ་
ལེགས་མཆོག་ལ་སྙིང་ཐག་པ་ནས་ཐུགས་རྗེ་ཆེ་ཞུ་བ་ཡིན་ནོ། །



༄༅། །མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
རྒྱལ་ཀུན་ཡེ་ཤེས་གཅིག་བསྡུས་སྤྲུལ་པའི་སྐུ། །
ལུང་རྟོགས་བསྟན་པའི་མངའ་བདག་འགྲོ་བའི་མགོན། །
མཚུངས་མེད་དཔལ་ལྡན་མཁྱེན་བརྩེ་རིན་པོ་ཆེ། །
མི་འབྲལ་སྙིང་དབུས་པད་མཚོར་རྟག་བཞུགས་གསོལ། །
གང་གི་གདུང་རྒྱུད་དམ་པ་རིམ་བྱོན་གྱི། །
རྣམ་ཐར་ཇི་བཞིན་འགོད་པའི་སྐལ་བྲལ་ཡང་། །
སྐྱབས་རྗེ་བླ་མའི་བཀའ་གསུང་མི་འགལ་ཕྱིར། །
ཆ་ཤས་ཙམ་ཞིག་སྒོ་གསུམ་དང་བས་བྲིས། །
དང་པོ། སྤྱི་རྣམ་གནད་བསྡུས་ཀྱི་སྐོར།
སྔ་འགྱུར་རྙིང་མའི་ཀུན་མཁྱེན་རྣམ་གཉིས་ཀྱི་ཡ་གྱལ་རིག་་་་་་་་
འཛིན་འཇིགས་མེད་གླིང་པ་དེ་ཉིད་བསམ་བཞིན་གངས་ཅན་བསྟན་
འགྲོའི་དོན་ལ་སྐུ་སྐྱེ་བཞེས་པའི་ཚུལ་སོགས་མདོ་ཙམ་བརྗོད་པ་ལ།
དེའང་གཉན་ཆེན་ཐང་ལྷའི་བཀའ་ལུང་ལས། “ ཁོ་བོ་ལྷ་རིགས་
གཉན་གྱི་སྲས། །ཁྱོད་ནི་ཤ་ཟ་ཌཱཀྐི་མ། །བདེ་བ་ཆེན་པོར་རོལ་པ་
ལས། །དཀར་དམར་ཁམས་ཀྱི་ཐིག་ལེའི་བཅུད། །ཤ་ཁྲག་གཟུགས་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སུ་སྐུ་བལྟམས་པ། །འཇའ་ལུས་རྡོ་རྗེའི་སྤྲུལ་པའི་སྐུ། །བསྟན་པའི་
པད་ཚལ་མདོ་ཁམས་སྨད་དུ་རྒྱས། །གདུལ་བྱའི་འགྲོ་དོན་རོང་གི་
ཕྱོགས་སུ་ཡོད། །མཐར་ཐུག་མ་ཧཱ་ཙི་ནའི་གདུལ་ཞིང་སྤྱོད། །སྐུ་ཚེ་
མཛད་འཕྲིན་མཐར་ཐུག་རྫོགས་པར་ཤོག ཅེས་དང་། 《རིག་
འཛིན་འཇིགས་མེད་གླིང་པའི་རྣམ་ཐར་གསོལ་འདེབས་》ལས།
“འདི་འོག་ཡེ་ཤེས་རྡོ་རྗེའི་རོལ་བ་ཡི། །རྡོ་རྗེ་སྙིང་པོའི་རང་ལུགས་
བསླང་ནས་སླར། །གཤེ་ཞིང་བསྐུར་པ་འདེབས་པ་རྣམས་ཀྱི་དོན། །
སྤྲུལ་པ་སྣ་ཚོགས་སྟོན་ལ་གསོལ་བ་འདེབས།” ཞེས་གསུངས་པ་
དང་། རྫ་དཔལ་སྤྲུལ་གྱིས་མཛད་པའི་（ བླ་མའི་གསོལ་འདེབས་
བཀྲ་ཤིས་དགེ་ལེགས་》ལས། “ཁྱད་པར་སྙིགས་མའི་དུས་འདིར་
མགོན་པོ་ཁྱོད། །བྱང་ཆུབ་སེམས་གཉིས་སྦྱོང་བའི་རྣམ་རོལ་གྱིས། །
ཟབ་ལམ་ཐེག་རྩེའི་བསྟན་པ་གསལ་མཛད་ཕྱིར། །འཇིགས་མེད་
གླིང་པར་བསྟན་ལ་གསོལ་བ་འདེབས། །ཤིན་ཏུ་གདུལ་དཀའ་ཉོན་
མོངས་རགས་པའི་འགྲོ། །རྒྱུ་འབྲས་ལམ་གྱིས་གདུལ་དཀའི་ཚུལ་
མཁྱེན་ནས། །བརྟུལ་ཞུགས་མཆོག་གི་ཐབས་ཀྱིས་དྲངས་པའི་ཕྱིར། །
སླར་ཡང་སྤྲུལ་པའི་རོལ་ལ་གསོལ་བ་འདེབས། །འདི་འོག་ཡེ་ཤེས་རྡོ་
རྗེའི་རྣམ་རོལ་གྱིས། །རྡོ་རྗེ་སྙིང་པོའི་རང་ལུགས་བསླང་ནས་སླར། །
གཤེ་ཞིང་བསྐུར་པ་འདེབས་རྣམས་འདུལ་མཛད་ཕྱིར། ་ །ཁྱོད་
གསུངས་མངོན་དུ་གྱུར་ལ་གསོལ་བ་འདེབས།'' ཞེས་གསུངས་པ་
སོགས་ལྷ་དང་བླ་མའི་ལུང་བསྟན་མང་དུ་བཞུགས་སོ། །



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གྲུབ་བརྙེས་ཀྱི་སྐྱེས་བུ་ཆེན་པོ་མཁྱེན་བརྩེ་ཡེ་ཤེས་རྡོ་རྗེ་དེ་ཉིད་་
ནི། རབ་བྱུང་བཅུ་གསུམ་པའི་ལྕགས་སྤྲེལ་ལོའི་(སྤྱི་ལོ་1800)ཟླ་བ་
༡༠ པའི་ཚེས་༡༥ ཉིན་མདོ་ཁམས་མགོ་ལོག་གི་ཡུལ་གོང་གསེར་བཀྲ་
ཤིས་ཁ་མདོ་ཞེས་བྱ་བའི་གནས་སུ་ངོ་མཚར་བའི་ལྟས་དུ་མ་དང་་་་་་
བཅས་ཏེ་སྐུ་འཁྲུངས་སོ། །འཇིག་རྟེན་མི་ཡུལ་དུ་བྱོན་ནས་ཞག་
གསུམ་གྱི་ནུབ་མོར་ཡེ་ཤེས་ཀྱི་ཌཱཀྐི་མ་རྣམས་ཀྱིས་མཁའ་འགྲོའི་ཞིང་་
དུ་སྤྱན་དྲངས། མཁའ་འགྲོ་མ་རྣམས་ཀྱིས་དབང་བསྐུར། ཁྲུས་
གསོལ་སོགས་མཛད་དེ་ཞག་གསུམ་ནས་སླར་མི་ཡུལ་དུ་བསྐྱལ་ལོ། །
དགུང་ལོ་གཉིས་ཀྱི་སྟེང་གཏེར་ཆེན་ཉང་ཉི་མ་འོད་ཟེར་གྱི་ཞལ་་་་་་
གཟིགས། ཉིད་ཀྱི་བླ་མ་བསོད་ནམས་ཆོས་ལྡན་ཚོལ་ཅིག་ཅེས་ལུང་
བསྟན། བླ་མ་བསོད་ནམས་ཆོས་ལྡན་ནམ་རྡོ་གྲུབ་ཆེན་འཇིགས་
མེད་འཕྲིན་ལས་འོད་ཟེར་གྱིས་རིག་འཛིན་འཇིགས་མེད་གླིང་པའི་་་
ཐུགས་ཀྱི་རྣམ་སྤྲུལ་ཡིན་པར་མངའ་གསོལ་ཏེ། གྲུབ་ཆེན་སྒར་ཤུག་ ་
ཆེན་སྟག་འགོ་རི་ཁྲོད་དུ་གདན་དྲངས་ནས་དབང་ལུང་དང་ཁྲུས་་་་
གསོལ་སོགས་གནང་ངོ༌། །དགུང་ལོ་བཞིའི་སྟེང་རྡོ་གྲུབ་ཀྱི་ཞལ་
བཀོད་དང་འབྲི་གུང་དགོན་པའི་གདན་ཞུ་ལྟར་དབུས་ཕྱོགས་སུ་་་་་་
ཕེབས། ལམ་བར་ནས་རྫོགས་ཆེན་དགོན་དང་། སྡེ་དགེ་སོགས་སུ་
ཕེབས། སྡེ་དགེའི་རྒྱལ་ས་ནས་ཁྲི་སྟོན་མཛད། དེ་ནས་དབུས་ཕྱོགས་
ལྷ་ལྡན་འབྲི་གུང་དགོན་སོགས་སུ་ཕེབས་ནས་བཞུགས་སོ། །དགུང་
ལོ་བཅུ་གསུམ་སྟེང་རྡོ་གྲུབ་ཆེན་གྱི་བཀའ་བཞིན་འབྲི་གུང་ནས་ཕྱིར་་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྡོ་གྲུབ་སྒར་ཡར་ཀླུང་པདྨ་བཀོད་དུ་ཕེབས། དེ་ནས་རྡོ་གྲུབ་ཆེན་
སོགས་ཐུན་མོང་དང་ཐུན་མིན་གྱི་བླ་མར་བསྟེན་ཏེ། མདོ་སྔགས་ཀྱི་
ཆོས་རྒྱ་མཚོ་ལྟ་བུ་ལ་ཐོས་བསམ་ལེགས་པར་གནང་ངོ༌། །དགུང་ལོ་
བཅོ་ལྔའི་སྟེང་གཏེར་གྱི་ཁ་བྱང་རྙེད། དེ་ནས་དགོངས་གཏེར་ནམ་
མཁའ་མཛོད་ལ་མངའ་དབང་འབྱོར་བས་ཆོས་གཏེར་དང་རྫས་་་་་་་
གཏེར་བསམ་གྱིས་མི་ཁྱབ་པ་བཞེས། གཏེར་ཆོས་པོ་ཏི་སུམ་ཅུ་ལྷག་
ཡོད་པར་གྲགས། འོན་ཀྱང་རིག་གསར་གྱི་སྐབས་སུ་ཐོར་བརླགས་
སུ་སོང་བས། དེང་སྐབས་པོ་ཏི་བཅུ་ཙམ་འཚོལ་སྡུད་བྱེད་ཐུབ་ཡོད་
དོ། །དགུང་ལོ་བཅུ་དྲུག་སྟེང་རྩ་བའི་བླ་མ་རྡོ་གྲུབ་ཆེན་གྱི་ཞལ་ནས་
དབུས་ཕྱོགས་ལྷ་ལྡན་དུ་ཕེབས་དགོས། དགོས་པ་ཆེན་པོ་ལྔ་ཡོད་
ཅེས་བཀའ་ལུང་གནང་། དེ་ནས་བླ་མའི་བཀའ་ལྟར་སླར་ཡང་
དབུས་ཕྱོགས་སུ་ཕེབས། ལམ་བར་ནས་ར་ཉག་གྲུབ་ཆེན་གྱི་མདུན་
ནས་རྟ་མགྲིན་གྱི་དབང་བཞེས། བསམ་ཡས་ནས་མཎྜལ་འབུམ་ཐེར་
ཕུལ། མཆིམས་ཕུ་ནས་གུ་རུའི་སྒྲུབ་པ་ཞག་བདུན་བཞུགས། བསམ་
ཡས་དཀོར་མཛོད་གླིང་ནས་གཉན་ས་བཅད། ལྕགས་ཟམ་ཆུ་བོ་རི་
ནས་གུ་རུའི་སྐུ་སྲིན་ཐོད་མ་གཏེར་ནས་བཞེས་པ་བཅས། དགོས་པ་
ཆེན་པོ་ལྔ་འགྲུབ་ནས་ཕྱིར་བླ་མའི་སྒར་དུ་ཕེབས་སོ། །དགུང་ལོ་
བཅོ་བརྒྱད་སྟེང་སྔ་འགྱུར་རྙིང་མའི་གདན་ས་ཆེན་པོ་ཀཿཐོག་ཏུ་་་་་
ཕེབས། དགེ་རྩེ་མ་ཧཱ་པཎྜི་ཏའི་མདུན་ནས་རྒྱུད་གསང་བ་སྙིང་པོ།
སངས་རྒྱས་མཉམ་སྦྱོར། སྒྱུ་འཕྲུལ་ཞི་ཁྲོ། དབུ་མ་སོགས་དབང་ལུང་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཁྲིད་གསུམ་གྱི་རྒྱུན་རྣམས་ལེགས་པར་བཞེས་སོ། །དགུང་ལོ་བཅུ་
དགུའི་སྟེང་སྡེ་དགེ་རྒྱལ་པོའི་དབུ་བླ་མཛད། ཆོས་སྲིད་གཉིས་ཀྱི་
མཛད་འཕྲིན་གནང་། པདྨ་རྒྱལ་པོའི་སྒྲུབ་སྐོར་གཏེར་ནས་སྤྱན་
དྲངས་སོ། །དགུང་ལོ་ཉི་ཤུའི་སྟེང་བླ་ཆེན་གྱི་སྤྱོད་པ་དང་སྲིད་ཀྱི་བྱ་
བ་དག་ལ་ཐུགས་རབ་ཏུ་སྐྱོ་ནས་སྒར་གཞི་དང་འཁོར་གཡོག་ཐམས་་་
ཅད་རྩ་བཞིན་དུ་དོར། བྱ་བྲལ་ལམ་གྲུབ་ཆེན་གྱི་སྤྱོད་པ་གནང་ངོ༌། །
དགུང་ལོ་ཉེར་གཅིག་སྟེང་བླ་མའི་སྒར་ནས་སྙིང་ཐིག་གི་ཆོས་སྐོར་་་་་
རྣམས་ཀྱི་དབང་ལུང་གནང་། རྡོ་སྙིང་རལ་བ་རྩེ་དགུ་སོགས་གནས་
ཆེན་ལྔ་བཅུ་ལྷག་ལ་ཕེབས་ནས་གཉན་ས་བཅད་དེ་ཕྱིར་བླ་མའི་སྒར་
དུ་ཕེབས། དེ་ནས་གྲོགས་དཔལ་དགེ་སོགས་གནས་སྐོར་བ་འགའ་
ཞིག་དང་ལྷན་དུ་རྒྱལ་མོ་ཚ་བ་རོང་སོགས་བྱང་གནས་བསྐོར་དང་་་་
གཉན་ས་གཅོད་པར་ཕེབས། སྐབས་དེར་མཚན་ལ་འབུམ་ཐར་ཞེས་
གསོལ། སུ་ལའང་ཀུན་མཁྱེན་སྤྲུལ་སྐུ་རེད་ཅེས་ཟེར་མི་ཆོག་པའི་
བཀའ་ཕབ། གནས་གྲོགས་རྣམས་ཀྱི་གྲལ་མཐའ་ལས་གྲལ་མགོར་མི་
སྡོད་པའི་དམ་བཅའ་ཕུལ་ཏེ་བྱོན་ཏོ། །དགུང་ལོ་ཉེར་གསུམ་སྟེང་
མགོ་ལོག་རྡོ་རྫོང་གནས་ནས་རི་ཁྲོད་ཅིག་བཏབ་མཚན་ལ་རྡོ་རྫོང་རི་
ཁྲོད་དམ་ཆོས་སྒར་དུ་གསོལ། དེར་རེ་ཞིག་བཞུགས་སོ། །དགུང་ལོ་
ཉེར་བརྒྱད་སྟེང་མགོ་ལོག་རྨ་ཉིན་གོང་མའི་ཆོས་སྡེ་གསར་དུ་བཏབ།
དེང་སྐབས་བླ་མ་གཏུམ་པོ་མཆོག་གིས་ཆོས་སྡེ་དེའི་མཚན་གྱི་སྒོ་ནས་
དགོན་པ་གསར་པ་ཞིག་བཏབ་འདུག མཚན་ལ་ལུང་སྔོན་དགོན་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ནམ་ཐུབ་བསྟན་ཆོས་འཁོར་གླིང་ཞེས་འབོད། དགའ་བདེ་རྫོང་གོང་
མ་སྨད་པ་ཤང་གི་མངའ་འོག་ཏུ་གནས། སྙིང་ཐིག་གི་བསྟན་པ་
ལེགས་པོར་དར་རོ། །དགུང་ལོ་སོ་གསུམ་གྱི་སྟེང་མི་ཉག་ཡུ་ཐང་
རྒྱལ་ས་ནས་ལ་རྒྱབ་དགོན་པ་གསར་ཏུ་བཏབ། བ་རོའི་ཕྱག་བཏབ་
ཀྱི་སྦས་མདོའི་དགོན་དེར་སྙིང་ཐིག་དང་ཐུགས་ཐིག་གི་བསྟན་པ་་་་་
སྤེལ། དེང་སྐབས་ཀྱང་སྒར་ལུགས་མ་ཉམས་པར་གནས། ལོ་དེར་
རྒྱལ་རོང་དགེ་བཤེས་རྒྱལ་པོའི་ས་ཆ་ནས་མ་ཧཱ་སྐྱིད་ལུང་དགོན་་་་་་
གསར་དུ་བཞེངས། སྔོན་ནས་ད་ལྟའི་བར་སྐྱབས་མགོན་སྤྲུལ་སྐུ་
རིམ་བྱོན་གྱིས་སྐྱོང་བཞིན་ཡོད་དོ། །དགུང་ལོ་སོ་ལྔའི་སྟེང་མི་ཉག་
ལྕགས་ལ་རྒྱལ་པོའི་ས་ཆ་བཞག་བྲ་གཡུ་མཚོའི་རི་ཁྲོད་གསར་དུ་་་་་་
བསྐྲུན། དེང་སྐབས་ཀྱང་སྐྱབས་མགོན་གྱི་སྒྲུབ་ཕུག་བཅས་སྒྲུབ་ཕུག་
སུམ་ཅུ་ལྷག་བཞུགས། ལྷག་པར་དུ་སྐྱབས་མགོན་གྱི་སྒྲུབ་ཕུག་ཆེན་
པོར་མ་རལ་བར་གནས་སོ། །དགུང་ལོ་ལྔ་བཅུའི་སྟེང་བཞག་བྲ་གཡུ་
མཚོའི་ཉེ་འདབས་སུ་དཀར་མཛའ་རི་ཁྲོད་ཅེས་བཤད་གྲྭ་གསར་དུ་་་
བཞེངས། མདོ་དྲི་མེད་གྲགས་དང་། ཊཱཀྐི་བློ་གསལ་སྒྲོལ་མ་སོགས་
ཀྱིས་གདན་ས་དེ་ནས་ཆོས་འཆད་ཉན་རྒྱ་ཆེར་མཛད་དེ་བཞུགས།
དགོན་འདི་གོང་གི་བཞག་བཀྲ་གཡུ་མཚོའི་ཉེ་འགྲམ་ན་གནས།
དེང་སྐབས་ཌཱཀྐི་བློ་གསལ་སྒྲོལ་མའི་རྣམ་འཕྲུལ་མདོ་ཟླ་གསལ་་་་་་་
དབང་མོས་གདན་ས་འདི་སྐྱར་གསོ་གནང་བ་ལ་ཐུགས་ཁུར་རྒྱ་ཆེར་་
མཛད་བཞིན་ཡོད། འོན་ཀྱང་གོང་རིམ་ནས་ཆོག་མཆན་མ་ཐོབ་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
པས་གྱང་རལ་དུ་ལུས་སོ། །དགུང་ལོ་དྲུག་ཅུའི་སྟེང་སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》དང༌། 《རྣམ་ཐར་གསོལ་
འདེབས་བྱིན་རླབས་འགུགས་པའི་ལྕགས་ཀྱུ་》བརྩམས་སོ། །དགུང་
ལོ་དྲུག་ཅུ་རེ་བདུན་མེ་སྟག་(སྤྱི་ལོ་1866)ལོར་མི་ཉག་ལྕགས་ལའི་་་་
རྒྱལ་ས་དར་མདོ་གསེར་གདོང་ནས་གཟུགས་སྐུའི་བཀོད་པ་ཆོས་་་་་
དབྱིངས་སུ་བསྡུས་སོ། །གཞན་ཡང་མི་ཉག་ཕྱོགས་ནས་དར་མདོ་རྡོ་
རྗེ་བྲག དཔལ་རི་དགོན་པ། ལའུ་ཐང་དགོན་པ། སེང་གེ་དགོན་པ་
སོགས་དང་། རྒྱལ་རོང་ཕྱོགས་ནས་ཀམཆོག་དགོན། ཚེ་བརྟན་
གླིང་། འབྲོང་རྫོང་སར་ཝཱ་ཧའི་རི་ཁྲོད། ཀ་གོང་སེང་གེ་ཡང་རྫོང་།
མཁའ་འགྲོའི་རྫོང་ཆེན། ཁོག་ཐ་སིང་སང་དགོན། དབུས་ཕྱོགས་
ནས་འབྲི་གུང་ཡང་རི་སྒར། འབྲི་གུང་རྫོང་གསར། ཚེ་རིང་ལྗོངས།
མཚོ་སྔོན་ཕྱོགས་ནས་རེབ་གོང་ཨ་མྱེ་གླིང་རྒྱ་ལྷ་རི་སོགས་སུ་གདན་་་་
ས་མཛད་དེ་བཞུགས་མྱོང་ཡོད་དོ། ་ །ཞབས་ཀྱིས་བཅགས་པའི་
གནས་ནི། སྤྱིར་མདོ་དབུས་ཁམས་གསུམ་དང་། ལྷག་པར་དུ་མགོ་
ལོག འབྲི་གུང་། སྡེ་དགེ། རྫ་ཆུ་ཁ། རྒྱལ་མོ་ཚ་བ་རོང་། གཡི་
ཁོག མི་ཉག ཉག་རོང་། ཨ་མདོ་རེབ་གོང་གི་ཡུལ་སོགས་སུ་བྱོན་
ནས་བསྟན་འགྲོའི་དོན་མཛད་པ་བསམ་གྱིས་མི་ཁྱབ་པ་ཡོད་དོ། །རྫ་
དཔལ་སྤྲུལ་གྱིས་མཛད་པའི《 བླ་མའི་གསོལ་འདེབས་བཀྲ་ཤིས་དགེ་་
ལེགས་》ལས། “ དགེ་དང་མི་དགེ་མཉམ་པ་ཉིད་གཟིགས་ནས། །
སྦྱོར་དང་སྒྲོལ་བ་ངོ་མཚར་ཐབས་ཆེན་པོས། །ངན་འགྲོའི་རྒྱུན་ཅན་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྐད་ཅིག་གཅིག་ཁོ་ནར། །འདྲེན་པའི་ཐབས་མཁས་མངའ་ལ་
གསོལ་བ་འདེབས།” ཞེས་དང་། ཡང་། “མཐུ་ཆེན་ལྷ་ཡང་ཁྱོད་
མཐུས་བྲན་དུ་བཀོལ། །མཐུ་ལྡན་རྒྱལ་རིགས་ཁྱོད་མཐུས་འབངས་
སུ་བྱས། །མཐུ་མེད་མཐུ་སྟོན་ཁྱོད་མཐུས་ཟིལ་གྱིས་གནོན། །ཁྲག་
འཐུང་མཐུ་སྟོབས་རྡོ་རྗེར་གསོལ་བ་འདེབས།།” ཞེས་དང༌། ཡང་།
“ སྣ་ཚོགས་འཕྲིན་ལས་ཀུན་ལ་དབང་འབྱོར་བས། །སྣ་ཚོགས་མཛད་
པའི་རྣམ་རོལ་དཔག་ཡས་ཀྱིས། །སྣ་ཚོགས་གདུལ་བྱ་འདྲེན་པའི་
ཐབས་མཁས་ཅན། །ཁྲག་འཐུང་ལས་ཀྱི་དཔའ་བོར་གསོལ་བ་
འདེབས།” ཞེས་དང་། ཡང་། “ གདུལ་དཀའ་མ་རུང་ཞིང་བཅུ་
དྲེགས་པ་ཅན། །དྲེགས་བྱེད་སྲིད་པའི་ལྷ་འདྲེ་གདུག་པ་ཅན། །ཀུན་
ཀྱང་དྲག་པོའི་ལས་ཀྱིས་ཚར་གཅོད་པ། །རྡོ་རྗེ་དྲག་པོ་རྩལ་ལ་
གསོལ་བ་འདེབས།” ཞེས་གསུངས་པ་ལྟར་རྫུ་འཕྲུལ་ལ་ཐོགས་པ་
མེད་པ། བསད་པ་གསོ་ནུས་པ། འཁོར་འདས་མཉམ་ཉིད་དུ་རྟོགས་
པ། དྲེགས་ཚོགས་བྲན་བཞིན་དུ་འཁོལ་བ། བླ་ཆེན་དང་དཔོན་
ཆེན་སོགས་གདུལ་བྱ་མཆོག་དམན་བར་གསུམ་པོ་ཁོང་གི་སློབ་མར་་་་
མ་གྱུར་པ་ཕལ་ཆེར་མེད་དོ། །



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར། །
གཉིས་པ། （རང་རྣམ་མཁའ་འགྲོའི་ཞལ་ལུང་》
སོགས་ངོ་སྤྲོད་སྐོར།
སྐྱབས་མགོན་ཡེ་ཤེས་རྡོ་རྗེ་རང་ཉིད་དང་། སློབ་ཆེན་དག་
གིས་བརྩམས་པའི་སྐྱབས་མགོན་གྱི་རྣམ་ཐར་རྣམས་ངོ་སྤྲོད་མདོ་་་་་
ཙམ་བྱས་ན། མཁྱེན་བརྩེ་རང་ཉིད་ཀྱིས་མཛད་པའི་རིག་འཛིན་
འཇིགས་མེད་གླིང་པའི་ཡང་སྲིད་སྔགས་འཆང་འཇའ་ལུས་རྡོ་རྗེའི་་་་
རྣམ་ཐར་མཁའ་འགྲོའི་ཞལ་ལུང་》ཞེས་བྱ་བའམ་（རང་རྣམ་མཁའ་
འགྲོའི་ཞལ་ལུང་》དང་། （རྣམ་ཐར་གསོལ་འདེབས་བྱིན་རླབས་
འགུག་པའི་ལྕགས་ཀྱུ་》ཞེས་བྱ་བའི་རང་རྣམ་རིགས་གཉིས་བཞུགས།
རང་རྣམ་དེ་གཉིས་སྐྱབས་མགོན་གྱི་སློབ་ཆེན་རྒྱལ་རོང་ཁྲོ་སྐྱབས་་་་་
རྒྱལ་པོ་ཚེ་དབང་རབ་བརྟན་གྱིས་ཡང་ཡང་བསྐུལ་ངོར་མཛད་པ་་་་་
ཞིག་ཡིན། རང་རྣམ་མཁའ་འགྲོའི་ཞལ་ལུང་ལས་དགུང་ལོ་དྲུག་
ཅུའི་བར་གྱི་མཛད་པ་རྣམས་ཁ་གསལ་བཞུགས་སོ། །རང་རྣམ་
མཁའ་འགྲོའི་ཞལ་ལུང་འདི་སྐྱབས་མགོན་རིན་པོ་ཆེ་ཞལ་བཞུགས་
སྐབས། ཁོང་གི་ཡོན་བདག་ཁམས་ཀྱི་ཚོང་དཔོན་ཆེན་པོ་ཨ་ཐུབ་ལཱ་
དཀར་ཚང་གིས་པར་ཤིང་ལ་བཏབ། ལྭ་དཀར་ཚང་གི་པར་ཁང་གི་
ཁྲོད་དུ་བཞག འོན་ཀྱང་རིག་གསར་གྱི་སྐབས་སུ་པར་ཤིང་ཆ་ཚང་
ནུབ། ཕྱིས་སུ་མདོ་ཟླ་གསལ་དབང་མོས་རྩད་གཅོད་གནང་བས། མི་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཉག་སེང་གེ་དགོན་པའི་མཁན་པོ་བསོད་ནམས་ཚེ་རིང་གི་ཕྱག་ནས་་
མ་དཔེ་རྙེད། སླར་ཡང་ཁོང་གིས་རབ་བྱུང་བཅུ་དྲུག་པའི་ཤིང་བྱི་
(སྤྱི་ལོ་1984) ལོར་པར་ཤིང་ལ་བཏབ་སྟེ། རྫོགས་ཆེན་དགོན་དུ་
བཞག་གོ །རབ་བྱུང་བཅུ་བདུན་པའི་མེ་གླང་(སྤྱི་ལོ་1997)ལོར་སི་
ཁྲོན་མི་རིགས་དཔེ་སྐྲུན་ཁང་གིས་སྐྱབས་མགོན་གྱི་རང་རྣམ་གཉིས་་་
དང་། མདོ་དྲི་མེད་གྲགས་པའི་མཛད་པའི་སྐྱབས་མགོན་གྱི་རྣམ་
ཐར་བསྡུས་པ་རྣམས་ཕྱོགས་གཅིག་དུ་བསྒྲིགས་ཏེ་དཔེ་སྐྲུན་གནང༌།།
སྐབས་དེར་ཚར་སྟོང་ཕྲག་དྲུག་དང་སུམ་བརྒྱ་པར་དུ་བཏབ་སྟེ་་་་་་་
འགྲེམ་སྤེལ་མཛད་དོ། །བོད་ཀྱི་རིག་གནས་ལ་ལྷག་བསམ་རྣམ་པར་
དཀར་བའི་རྨེ་བ་བསོད་ནམས་དར་རྒྱས་མཆོག་དང་། མ་ཧཱ་སྐྱིད་
ལུང་དགོན་པའི་དགེ་བསྙེན་བཀྲ་ཤིས་སོགས་ཀྱིས་ཐུགས་ཁུར་རྒྱ་
ཆེར་བཞེས་ཏེ་རབ་བྱུང་བཅུ་བདུན་པའི་ཤིང་ཕག་(སྤྱི་ལོ་1995）
ལོར་རང་རྣམ་གཉིས་དང་། གསང་བའི་རྣམ་ཐར་རམ་གྲུབ་རྟགས་
རྣམ་ཐར་སོགས་པར་ཤིང་ལ་བཏབ་སྟེ་མ་ཧཱ་སྐྱིད་ལུང་དགོན་དུ་་་་་
བཞག་གོ །སྐྱབས་མགོན་གྱི་སློབ་ཆེན་མདོ་དྲི་མེད་གྲགས་པས་
དགུང་ལོ་ཉེར་བཞིའི་སྟེང་མཛད་པའི་《 སྐྱབས་རྗེ་གྲུབ་དབང་ཡེ་་་་་
ཤེས་རྡོ་རྗེའི་རྣམ་ཐར་རགས་རིམ་དོན་རྒྱན་སོ་ལྔའི་ལམ་ནས་དྲངས་་
པ་དབྱངས་ཅན་རྒྱུད་མངས་ཞེས་བྱ་བ་》འདི་སྐྱབས་མགོན་སྐུ་་་་་་་
གཤེགས་ནས་མི་ལོ་ལྔའི་མཚམས་རབ་བྱུང་བཅོ་ལྔ་པའི་ལྕགས་རྟ་
(སྤྱི་ལོ་1870) ལོར་བྲིས་པ་ཞིག་ཡིན། རྣམ་ཐར་འདིའི་བརྗོད་བྱ་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གཙོ་བོ་རང་རྣམ་གྱི་དོན་སྙིང་རྣམས་བསྡུས་ཏེ་བཀོད་འདུག སྐྱབས་
མགོན་སྐུ་འཁྲུངས་འདས་ཀྱི་ལོ་ཚིགས་དང་འདས་རྟགས་སོགས་ཁ་་་
གསལ་བཞུགས་སོ། པར་དུ་བཏབ་ཚུལ་གོང་དུ་ཞུས་པ་ལྟར་ཡིན།
གཞན་ཡང་མདོ་དྲི་མེད་གྲགས་པས་མཛད་པའི་སྐྱབས་མགོན་སོགས་
ཀྱི་རྣམ་ཐར་གསོལ་འདེབས་ཤིག་བཞུགས། མ་ཡིག་དེ་མི་མངོན་
པའི་དབྱིངས་སུ་ནུབ་ཟིན་པས་དེང་སྐབས་མཐོང་རྒྱུ་མེད། འོན་
ཀྱང་མདོ་ཟླ་གསལ་དབང་མོའི་ཐུགས་ན་རྣམ་ཐར་དེའི་ཚིག་ཤོ་ལོ་ཀ་
རེ་འགའ་བཞུགས། དེའང་འདིར་ཤོ་ལོ་ཀ་གཅིག་བཀོད་ན། “ མདོ་
ཁམས་སྔ་འགྱུར་ཆོས་གྲྭ་རྫོགས་ཆེན་ནས། །ལུང་ཟིན་མཁན་ཆེན་རྡོ་
རྗེ་འཆང་ཆེན་པོ། །ཆེད་གཏད་ཞལ་མཇལ་སྐབས་སུ་ཁོང་ཉིད་ལ། །
མཚན་ལམ་བྱུང་བཞིན་གྱུར་ལ་ཕྱག་འཚལ་ལོ།།” ཞེས་སོགས་སོ། །
སྐྱབས་མགོན་རིན་པོ་ཆེ་སྐུ་གཤེགས་རྗེས། རྒྱལ་སྲས་རལ་གྲི་དང༌།
མདོ་དྲི་མེད་གྲགས་པ། ཨ་བུ་ཡེ་ཤེས་རྡོ་རྗེ་བཅས་སྤྲུལ་སྐུ་རྣམ་
གསུམ་དང་། ཉེ་གནས་འོད་ཟེར་མཐའ་ཡས་སོགས་སློབ་ཆེན་
རྣམས་ཀྱི་ཞལ་ནས་ཕྱོགས་གཅིག་ཏུ་བསྒྲིགས་པ་（མཁྱེན་བརྩེ་ཧེ་རུ་་་
ཀའི་གསང་བའི་རྣམ་ཐར་གྲུབ་རྟགས་བསྟན་ཚུལ་ཐོར་བསྡུས་》ཞེས་
བྱ་བ། གོང་གི་རྣམ་ཐར་རྣམ་གསུམ་དུ་མ་འདུས་པའི་གྲུབ་རྟགས་
དང་ཤིན་ཏུ་གསང་བའི་མཛད་པ་བརྒྱ་དང་ཉེར་བཞི་བཀོད་འདུག
རྣམ་ཐར་འདིའི་མཇུག་ཏུ་སྒྲིག་པ་པོའི་མཚན་མི་བཞུགས་པས་སྒྲིག་་་
པ་པོ་སུ་ཡིན་རྩད་མ་ཆོད། གོང་ཞུས་ལྟར་རྣམ་ཐར་འདིའི་པར་ཤིང་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མ་ཧཱ་སྐྱིད་ལུང་དགོན་ན་བཞུགས་སོ། །རྫ་དཔལ་སྤྲུལ་གྱིས་མཛད་
པའི་ བླ་མའི་གསོལ་འདེབས་བཀྲ་ཤིས་དགེ་ལེགས་》ཞེས་པ་ཞིག་་་
བཞུགས། རྣམ་ཐར་གསོལ་འདེབས་དེ་ཚིག་ཉུང་ཞིང་དོན་གྱི་གནད་
ཐམས་ཅད་འདུས་པ་ཞིག་འདུག་གོ །མདོ་ཟླ་གསལ་དབང་མོས་
རབ་བྱུང་བཅུ་བདུན་པའི་མེ་གླང་(སྤྱི་ལོ་1997)ལོར་མཛད་པའི་་་
《མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》ཞེས་བྱ་བ་ཁ་་་་
གསལ་ལ་དོན་འདུས་པ་ཞིག་བཞུགས་སོ། །གཞན་ཡང་གདན་
རབས་དང་། དེབ་ཐེར། ཆོས་འབྱུང་སོགས་སུ་སྐྱབས་མགོན་གྱི་རྣམ་
ཐར་བསྡུས་པ་མང་དུ་བཞུགས། དེ་དག་གི་བརྗོད་བྱ་ཡང་གོང་གི་
རང་རྣམ་སོགས་ལས་བཏུས་པ་ལས་བརྗོད་བྱ་གསར་བ་ཕལ་ཆེར་་་་་
མེད་དོ། །མདོ་མཁྱེན་བརྩེ་ཡེ་ཤེས་རྡོ་རྗེའི་མཛད་རྣམ་ནི་གོང་དུ་
སྨོས་པའི་རྣམ་ཐར་དག་ལས་ཁ་གསལ་བས་འདིར་སླར་ཡང་སྐྱར་་་་་
བཟློས་བྱས་པའི་དགོས་པ་ཆེར་མ་མཆིས་མོད། འོན་ཀྱང་འདིར་
ཁོང་གི་གདུང་རྒྱུད་བཤད་པའི་སྐབས་ཡིན་པས་ཐོག་མར་ཁོང་གི་་་་་
རྣམ་ཐར་མདོར་བསྡུས་ཤིག་མི་འགོད་ཐབས་མེད་ལྟ་བུར་གྱུར།
དེའི་ཕྱིར་འདིར་ཁོང་གི་མཛད་རྣམ་རྣམས་ལོ་ཚིགས་དང་སྦྱར་ནས་་་
མདོ་ཙམ་འགོད་པར་བྱས།



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གསུམ་པ། སྐུ་ཕྲེང་རིམ་བྱོན་གྱི་མཚན་གྱི་སྐོར།
སྐྱབས་མགོན་གྱི་སྐུ་ཕྲེང་རྣམས་ཀྱི་མཚན་རགས་ཙམ་སྨོས་ན།
སངས་རྒྱས་འོད་སྲུང་གི་དུས་སུ་ཀྲྀ་ཀྲྀ་སྲས། སངས་རྒྱས་ཤཱཀྱ་ཐུབ་
པའི་དུས་སུ་གཅུང་དགའ་བོ། རྒྱལ་པོ་སྲོང་བཙན་སྒམ་པོའི་རྣམ་
སྤྲུལ་ཨ་དཀར་མ། ཆོས་རྒྱལ་ཁྲི་སྲོང་ལྡེའུ་བཙན། རྒྱ་གར་གྱི་གྲུབ་
ཆེན་བིརླ་པ། ལྷ་ལྕམ་པདྨ་གསལ། རྒྱལ་སྲས་ལྷ་རྗེ། རྒྱལ་པོ་དྲི་མེད་
ཀུན་ལྡན། གཏེར་སྟོན་ཨོ་རྒྱན་གླིང་པ། དྭགས་པོ་ཟླ་འོད་གཞོན་ནུ།
ཀུན་མཁྱེན་ཀློང་ཆེན་རབ་འབྱམས། མངའ་རིས་པཎྜི་ཏ་པདྨ་དབང་
རྒྱལ། འབྲི་གུང་ཆོས་རྒྱལ་ཕུན་ཚོགས། བྱང་བདག་བཀྲ་ཤིས་སྟོབས་
རྒྱལ། རིག་འཛིན་འཇིགས་མེད་གླིང་པ། དེའི་རྣམ་སྤྲུལ་མདོ་མཁྱེན་
བརྩེ་ཡེ་ཤེས་རྡོ་རྗེ་འདི་ཉིད་ཡིན། དེའི་རྣམ་སྤྲུལ་གཟན་དཀར་རིན་
པོ་ཆེ་པདྨ་དངོས་གྲུབ་རོལ་པའི་རྡོ་རྗེ། དེའི་ཡང་སྤྲུལ་དེང་སྐབས་
བཞུགས་བཞིན་པའི་སྐྱབས་རྗེ་གཟན་དཀར་མཆོག་སྤྲུལ་ཐུབ་བསྟན་་
ཉི་མ་རིན་པོ་ཆེ་ཡིན་ནོ། །དེའང་འཇིགས་གླིང་རང་ཉིད་ཀྱིས་མཛད་
པའི་（འཁྲུངས་རབས་གསོལ་འདེབས་》ལས། “ མགོན་པོ་སྲིད་ཞིའི་
ཁྱབ་བདག་ཀུན་ཏུ་བཟང་། །གཞི་རྒྱུད་བདེ་གཤེགས་སྙིང་པོའི་ངོ་བོ་
ཉིད། །སྟོང་ཉིད་སྙིང་རྗེར་ཤར་བ་སྤྱན་རས་གཟིགས། །དགའ་
རབ་རྡོ་རྗེའི་ཞབས་ལ་གསོལ་བ་འདེབས། །བཅོམ་ལྡན་འོད་སྲུང་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
དྲུང་ན་ཀྲི་ཀྲྀ་སྲས། །ཉི་མའི་གཉེན་གྱི་མཆེད་གྱུར་གཅུང་མཛེས་
དགའ། །སྲོང་བཙན་སྒམ་པོའི་རྣམ་འཕྲུལ་ཨ་དཀར་མ། །ཁྲི་སྲོང་
ལྡེའུ་བཙན་ཞབས་ལ་གསོལ་བ་འདེབས། །བིརླུ་པ་དང་ལྷ་ལྕམ་པད་
མ་གསལ། །གཙུག་ལག་འཛིན་དངོས་རྒྱལ་སྲས་ལྷ་རྗེའི་ཞབས། །དྲི་
མེད་ཀུན་ལྡན་ཡར་རྗེ་ཨོ་རྒྱན་གླིང་། །ཟླ་འོད་གཞོན་ནུར་གྲོགས་ལ་
གསོལ་བ་འདེབས། །པཎ་ཆེན་བི་མའི་དངོས་སྤྲུལ་བསམ་ཡས་པ། །
མངའ་རིས་པཎ་ཆེན་ཆོས་རྒྱལ་ཕུན་ཚོགས་རྗེ། །བཀྲ་ཤིས་སྟོབས་
རྒྱལ་འཛམ་གླིང་རྡོ་རྗེའི་གར། །འཇིགས་མེད་གླིང་པར་བསྒྱུར་ལ་
གསོལ་བ་འདེབས། །འདི་འོག་ཡེ་ཤེས་རྡོ་རྗེའི་རོལ་བ་ཡི། །རྡོ་རྗེ་
སྙིང་པོའི་རང་ལུགས་བསླང་ནས་སླར། །གཤེ་ཞིང་བསྐུར་པ་
འདེབས་པ་རྣམས་ཀྱི་དོན། །སྤྲུལ་པ་སྣ་ཚོགས་སྟོན་ལ་གསོལ་བ་
འདེབས། །མདོར་ན་འོད་སྲུང་དྲུང་དུ་སེམས་བསྐྱེད་ནས། །བྱང་
ཆུབ་སྤྱོད་པ་རླབས་ཆེན་རྫོགས་པའི་མཐར། །རྣམ་པར་རྒྱལ་བ་ཅན་
དུ་འཚང་རྒྱ་བའི། །འདུས་པ་དང་པོའི་འཁོར་དུ་སྐྱེ་བར་ཤོག” ཅི་
མཛད་ལེགས་པར་མཐོང་བའི་དད་གུས་ཀྱིས། ཁྱོད་ཞལ་ཡིད་ལ་
བྱེད་པ་ལ་གོམས་པས། །བླ་མ་མཆོག་དང་ནམ་ཡང་མི་འབྲལ་ཞིང་། །
ཚོམ་བུ་གཅིག་ཏུ་མངོན་པར་སངས་རྒྱས་ཤོག །ཅེས་གསུངས་པ་
ལྟར་རོ། །
14



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བཞི་པ། མདོ་ཚང་ཞེས་པའི་མཚན་ ་་
བྱུང་ཚུལ་གྱི་སྐོར།
མདོ་མཁྱེན་བརྩེ་ཡེ་ཤེས་རྡོ་རྗེའི་ཕ་ཡབ་བསོད་ནམས་འཕན་ནི་
ཨ་སྐྱོང་དཔོན་གྱི་རིགས་རྒྱུད་ལས་བྱུང་བ་དང་། མ་ཡུམ་ཚེ་དབང་
སྨན་ནི་མདའ་པ་ཞེས་པའི་རུས་རྒྱུད་ལས་བྱུང་བས། མདོ་ཞེས་པའི་
རིགས་རྒྱུད་ཀྱི་མཚན་ཟུར་ཙམ་ཡང་མི་མངའ། དེའི་ཕྱིར་མདོ་ཚང་
ཞེས་པའི་མཚན་གྱི་ཐོག་མ་སྐྱབས་མགོན་ཡེ་ཤེས་རྡོ་རྗེ་ནས་བྱུང་ཡོད་
པ་གསལ། དེའང་རིག་འཛིན་འཇིགས་མེད་གླིང་པའི་ཞལ་ནས། ང་
མ་འོངས་པ་ན་མདོ་ཁམས་ཀྱི་འགྲོ་བ་རྣམས་འདུལ་བའི་ཕྱིར་མདོ་་་་
སྨད་དུ་སྐྱེ་བ་བཞེས་ཞེས་གསུངས་པ་ལྟར། རིག་འཛིན་འཇིགས་
མེད་གླིང་པ་དེ་ཉིད་སྐུ་མྱ་ངན་ལས་འདས་ནས་མི་ལོ་གཉིས་དང་་་་་་
ཞག་བཞི་བཅུ་རྩ་གཉིས་མཚམས་སུ་སྐུ་ཡི་སྐྱེ་བ་མདོ་སྨད་མགོ་ལོག་་་་
ཏུ་བཞད། དེ་ནས་ཞི་རྒྱས་དབང་དྲག་སྟེ་འཕྲིན་ལས་རྣམ་པ་བཞིའི་
སྒོ་ནས་མདོ་ཁམས་ཀྱི་འགྲོ་བ་རྣམས་ཁྱབ་གདལ་དུ་བསྐྱངས་པས།
ཁོང་ལ་མདོ་མཁྱེན་བརྩེ་ཞེས་མཚན་གྱི་ཅོད་པན་ཡོངས་སུ་གྲགས། །
དེ་ནས་ཁོང་གི་གདུང་རྒྱུད་རྣམས་ལ་མདོ་ཚང་ངམ་མདོའི་གདུང་་་་་་
རྒྱུད་ཅེས་པའི་གདུང་རུས་གསར་པ་ཞིག་བྱུང་། དཔེར་ན་དེང་
སྐབས་དངོས་སུ་བཞུགས་པའི་ཟླ་གསལ་དབང་མོ་ལ་མདོ་ཟླ་གསལ་
15



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དབང་མོ་ཞེས་འབོད་པ་དང་། མ་ཟད་སྐྱབས་མགོན་གྱི་ཕྱག་སྲོལ་
རྣམས་ལ་མདོའམ་སྒར་ལུགས་ཞེས་ཡོངས་སུ་གྲགས་སོ། །འགའ་
ཞིག་གིས་མདོ་མཁྱེན་བརྩེ་ཞེས་པའི་མཚན་ཐོགས་དོན་ནི། དར་
མདོ་ལྕགས་ལ་རྒྱལ་པོའི་དབུ་བླ་མཛད་པས་དེ་ལྟར་བྱུང་བ་ཡིན་ཟེར།
མདོ་ཟླ་གསལ་དབང་མོས། ལྕགས་ལ་རྒྱལ་པོའི་དབུ་བླ་མཛད་པས་
མདོ་མཁྱེན་བརྩེ་ཞེས་མཚན་དེ་བྱུང་བར་འདོད་པ་ནི་ནོར་བ་ཡིན་་་་
གསུངས། དེ་ལ་རྒྱུ་མཚན་ཤིན་ཏུ་ཡོད་དེ། དབུ་བླ་མཛད་པ་ཙམ་
གྱིས་མཚན་དེ་ལྟར་ཐོགས་ན། རྒྱལ་རོང་རྒྱལ་ཁག་རྣམས་དང་། སྡེ་
དགེའི་རྒྱལ་པོ་སོགས་ཀྱི་དབུ་བླ་མཛད་མྱོང་ཡོད་པས། རྒྱལ་རོང་
མཁྱེན་བརྩེ་ཞེས་སོགས་མཚན་དེ་ལྟར་བྱུང་རིགས་སོ། །
ལྔ་པ། རིགས་རུས་དང་སྐུ་འཁྲུངས་པའི་སྐོར།
འདིར་སྐྱབས་མགོན་གྱི་（ རང་རྣམ་མཁའ་འགྲོའི་ཞལ་ལུང་》
ལྟར་རིགས་རུས་ཀྱི་ཁུངས་མདོ་ཙམ་སྨོས་ན། སྟོད་མངའ་རིས་
ཕྱོགས་ནས་བྱུང་བའི་ལྷོང་ཆེན་ཐར་དང་། གཉན་ཆེན་ཐོད་པ་རྩལ་
གྱི་བུ་མོ་ཀླུ་མོ་གཟི་འོད་སྒྲ་རྒྱལ་ཞེས་བྱ་བ་ཁོང་གཉིས་ཁྱིམ་ཐབ་ཏུ་་་་
བྱས་པ་ལས་བུ་དཔའ་རྩལ་འབུམ་མམ་དཔའ་ཐར་འབུམ་ཞེས་པ་་་་་
འཁྲུངས། དཔའ་ཐར་འབུམ་དང་། ཉག་རོང་ཕྱོགས་ནས་བྱུང་བའི་
བུ་མོ་ལྕགས་མོ་གཉིས་ལ་བུ་མགོ་ལོག་ཞེས་བྱ་བ་འཁྲུངས། ཁོའི་མིང་
16



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ལ་མགོ་ལོག་ཟེར་དགོས་པའི་རྒྱུ་མཚན་ནི། དཔའ་ཐར་འབུམ་ཉིད་
ཐོག་མར་ཡུལ་དེའི་དཔོན་པོ་དབལ་ཤུལ་ཟེར་བ་ལ་སྐྱབས་བཅོལ་་་་་
བའམ་མགོ་བཏགས་ཏེ་བསྡད། ཁོང་དཔའ་རྩལ་ཆེ་བས་རིམ་གྱིས་
དབལ་ཤུལ་དཔོན་གྱི་སྡེ་ཚོ་རྣམས་མངའ་འོག་ཏུ་བསྡུས། དབལ་
ཤུལ་དཔོན་ཡང་རང་གནས་མ་ཟིན་ནས་ཁེ་ཁོག་ཅེས་པའི་ས་ཆར་་་་་
བྲོས། དེ་ནས་མགོ་བཏགས་མགོ་ལ་ཤོར་པས་ཁོའི་མིང་ལ་མགོ་ལོག་
ཅེས་ཐོགས། ཁོང་གི་མཚན་དེ་ས་ལ་ཐོགས་ནས་ཡུལ་དེའི་མིང་ལ་
མགོ་ལོག་ཅེས་དེང་སྐབས་བར་དུ་གྲགས་པ་བྱུང་། དཔོན་མགོ་ལོག་
ལ་བུ་གསུམ་བྱུང་བའི་ཆེ་བ་དབང་ཆེན་འབུམ། འབྲིང་བ་པདྨ་
འབུམ། ཆུང་བ་ཨ་སྐྱོང་འབུམ་ཞེས་ཟེར། བུ་ཆེ་བས་མགོ་ལོག་སྟོད་
དང༌། བུ་འབྲིང་བས་མགོ་ལོག་སྨད། བུ་ཆུང་བས་མགོ་ལོག་བར་གྱི་
ས་ཆ་རྣམས་བཟུང་ནས་བསྡད། བུ་མགོ་ལོག་གི་རིགས་རྒྱུད་རྣམས་
དཔལ་རྩལ་ཆེ་བ་ཤ་སྟག་བྱུང་། གོང་གི་ཨ་སྐྱོང་འབུམ་གྱི་རྒྱུད་པ་
ལས་བྱུང་བའི་སྙིང་དཀར་རྒྱལ་ལམ་ཆོས་ཕྱུག་རྒྱལ་གྱི་བརྒྱུད་པ་་་་་་
རྣམས་ལ་ཆོས་སྐོར་མ་ཞེས་འབོད། དེ་ནས་མི་རབས་ལྔ་ཙམ་ན་ཆོས་
སྐོར་བསོད་ནམས་འཕན་ཞེས་བྱ་བ་བྱུང་། དེ་དང་མདའ་པའི་བུ་མོ་
ཚེ་དབང་སྨན་གཉིས་ཁྱིམ་ཐབ་ཏུ་བྱས་པས་སྲས་མཁྱེན་བརྩེ་ཡེ་ཤེས་་
རྡོ་རྗེ་དང༌། སྲས་མོ་བློ་གསལ་སྒྲོལ་མ་གཉིས་འཁྲུངས། དེའང་
མཁྱེན་བརྩེ་ཡེ་ཤེས་རྡོ་རྗེ་ནི་རབ་བྱུང་བཅུ་གསུམ་པའི་ལྕགས་སྤྲེལ་
(སྤྱི་ལོ་1800)ལོའི་ཟླ་བ་༡༠ པའི་ཚེས་༡༥ པའི་ཉི་ཤར་དུས་སུ་ངོ་་་་་
17



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མཚར་བའི་ལྟས་དུ་མ་དང་བཅས་ཏེ་མདོ་ཁམས་མགོ་ལོག་གི་ཡུལ་་་་
གོང་གསེར་བཀྲ་ཤིས་ཁ་མདོ་ཞེས་པའི་ལྷས་ལུང་བསྟན་པའི་་་་་་
གནས་དེར་སྐུ་འཁྲུངས་སོ། །ནོར་སྡེས་མཛད་པའི་（ མགོ་ལོག་གི་ལོ་
རྒྱུས་དེབ་ཐེར་》ལས། རབ་བྱུང་བཅུ་གསུམ་པའི་ས་མོ་ལུག་གི་
( སྤྱི་ལོ་1797)ལོར་འཁྲུངས་ཞེས་བཀོད་འདུག ལོ་ཚིགས་དེ་ནོར་
ཡོད་དེ། སྐྱབས་མགོན་གྱི་སློབ་ཆེན་མདོ་དྲི་མེད་གྲགས་པས་མཛད་
པའི་《སྐྱབས་རྗེ་གྲུབ་དབང་ཡེ་ཤེས་རྡོ་རྗེའི་རྣམ་ཐར་རགས་རིམ་་་་
དོན་རྒྱན་སོ་ལྔའི་ལམ་ནས་དྲངས་པ་དབྱངས་ཅན་རྒྱུད་མངས་》
ལས། ཟུར་ཕུད་རིགས་ལས་བྱུང་ཁྱོད་ལྷུམས་ཞུགས་ནས། །ཏིང་
འཛིན་མི་གཡོ་འགྲོ་མང་ལམ་ལ་བཀོད། །རབ་བྱུང་འདོད་པ་དྲག་
པོའི་སྨིན་དྲུག་ཉའི། །དཀར་ཕྱོགས་རྫོགས་གསུམ་ཚེས་ཀྱི་ནང་བར་
བལྟམས།” ཞེས་ལོ་ཚིགས་ཤིན་ཏུ་གསལ་ལ། གོང་གི་རབ་བྱུང་
འདོད་པ་དྲག་པོའི་སྨིན་དྲུག་ཉའི། །ཞེས་པའི་འདོད་པ་ནི་བཅུ་
གསུམ། དྲག་པོ་ནི་ལྕགས་སྤྲེལ། སྨིན་དྲུག་ནི་དགུན་ཟླ་བཅུ་པ། ཉ་
ནི་ཚེས་བཅོ་ལྔའི་དོན་ཡིན་ནོ། །གོང་དུ་སྨོས་པའི་ཆོས་སྐོར་བསོད་
ནམས་འཕན་ནི། མཁྱེན་བརྩེ་རིན་པོ་ཆེའི་ཕ་ཚབ་ཙམ་ལས་ཡབ་
དངོས་མ་ཡིན། ཕ་དངོས་ནི་མི་མ་ཡིན་གྱི་རིགས་གཉན་ཆེན་ཐང་ལྷ་
ཞེས་བྱ་བ་ཡིན་པར་འདོད་དེ། དེའང་སྐྱབས་མགོན་ཀྱི་རང་རྣམ་
དེང་ཀན་སུའུ་ཞིང་ཆེན་རྨ་ཆུ་རྫོང་ལ་བན་ཤང་གི་མངའ་
© གོང་གསེར་བཀྲ་ཤིས་ཁ་མདོ་ནི།
འོག་ན་གནས་སོ།།
18



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ལས་ཡབ་གཉན་ཆེན་ཐང་ལྷ་ཡིན་ཚུལ་འདི་ལྟར་བཀོད་ཡོད་དེ། །
“ རེ་ཞིག་གི་ཚེ་ལྷ་ལྡན་དུ་མཇལ་ཕྱག་སོང་སྐབས། ཉིན་ཅིག་ཁོ་རང་
རྣམས་ལྷ་སའི་མ་ཅིག་དཔལ་ལྷའི་དྲུང་དུ་སླེབས་ཚེ། བུད་མེད་
གཉིས་བྱུང་སྟེ་ཆུང་མ་དེ་མི་མང་ཁྲོད་ནས་ཕྱུངས་ནས། དཔལ་ལྷའི་
གཡས་ཕྱོགས་སྒོའི་རྣམ་པ་ལྟ་བུ་ཞིག་ཕྱེས་ཏེ་དངོས་སུ་ཁྲིད་སོང་བར་
མོ་རང་གི་སྣང་བ་ཐོམ་ཐོམ་ལྟ་བུའི་ངང་ནས། ཐག་རིང་པོར་བགྲོད་
སྙམ་གྱི་སྣང་བ་བྱུང་འདུག་པ། རེ་ཞིག་ན་ཕོ་བྲང་ངོ་མཚར་ཅན་
ཞིག་གི་སྒོ་དྲུང་དུ་སླེབས་འདུག་པ། ཁོང་གཉིས་ཀྱི་བར་དུ་བཞག་
སྟེ་སྒོ་ནང་དུ་ཁྲིད་ནས། ཤེལ་གྱི་ཐེམ་སྐས་ཞིག་ལ་འཛེགས་ཏེ་ཕྱིན་
པས། ནང་དེར་ཕོ་བྲང་རྒྱ་ཆེ་ཞིང་མི་དང་གཞན་ཡང་ལུས་པོ་མི་ལ་
མགོ་བརྙན་སྣ་ཚོགས་པ་མང་པོ་འདུག་པ། ལ་ལས་ནི་བྲོ་གར་བྱེད།
ལ་ལས་མོ་རང་མཐོང་མ་ཐག་ཁ་ཕར་རྒྱུ། ལ་ལས་རིང་དུ་འབྱེར། ལ་
ལས་ནི་ཕག་ཏུ་ཡིབ་པ་ལ་འདི་རྣམས་ཅི་རེད་དྲིས་པས། བུད་མེད་
དེ་གཉིས་ཀྱིས་འདི་རྣམས་རྒྱལ་པོ་ཆེན་པོའི་འཁོར་རྣམས་ཏེ། ལྷ་
རིགས་རྣམས་ཀྱིས་རྩེད་འཇོ་རོལ་པ་ཡིན། གཉན་དང་ཀླུ་རིགས་
ཕལ་ཆེར་ལ་མཐོང་རེག་ཁ་རླངས་ཀྱི་དུག་ཡོད་པས་ཁྱོད་ལ་གནོད་་་་
ཀྱིས་དོགས་ནས་བཟུར་བ་རེད་ཟེར། དེ་ནས་རིམ་བཞིན་ནང་དུ་
ཕྱིན་པའི་ཟུར་གྱི་སྒོ་ཆུང་ཞིག་ཕྱེས་ཏེ། མོ་རང་ཁྱོད་ནང་དུ་སོང་
ཟེར་ནས་ཁོ་རང་གཉིས་དེར་བསྡད། ནང་དུ་ཕྱིན་ཚེ་ཁྱེའུ་གཉིས་
ཀྱིས་ཡར་ཁྲིད་པར། རིན་པོ་ཆེའི་ཁྲི་ཟ་འོག་འབོལ་བརྩེགས་ཀྱི་སྟེང་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དུ་སྐྱེས་པ་གཞོན་ནུ་མཚར་སྡུག་ལ་འོད་ཆགས་པ། ཟ་འོག་གི་ན་
བཟའ་དར་གྱི་ལཱ་ཐོད་རིན་པོ་ཆེའི་རྒྱན་ཆ་དུ་མས་སྤྲས་པ་ཞིག་་་་་་
བཞུགས་འདུག་པའི་ཞལ་ནས། སྐྱེས་དམན་ཁྱོད་ཡར་ཤོག ངལ་
བར་མ་གྱུར་རམ། སྔར་འདི་གར་ཡོད་པའི་ངའི་སྙིང་སྡུག་གི་གྲས་
ཡིན་ཀྱང་། རེ་ཞིག་དགོས་ཆེད་ཀྱིས་ཁམས་ལ་སྐྱེ་བ་ལེན་དགོས་བྱུང་
སོང༌། ད་ལན་འཕྲད་དགོས་པ་ལ་ཡང་དགོས་ཆེད་ཡོད་གསུངས་
ནས། དྲུང་དུ་བཞག་ནས་བཟའ་བཏུང་སོགས་གནང༌། ནུབ་ཅིག་
དགའ་མགུར་སྤྱོད་པའི་སྣང་བ་བྱུང་། ཕྱིའི་ནང་བར་སྐྱེས་པ་དེས་
དར་ཆེ་ལེགས་ཞིག་མོའི་མགུལ་དུ་བསྐོན་ཏེ། ང་ནི་ཟུར་ཕུད་ལྔ་པའི་
སྲས། །ལྷ་བུ་དུང་ཐོད་ཅན་ཞེས་གྲགས། །ཁྱོད་དང་སྔར་ཡང་ལས་ཀྱི་
འབྲེལ། །ད་ལྟ་པདྨའི་འཕྲིན་ལས་ཀྱི། །ཟློས་གར་ལྷུམས་སུ་འཇུག་པ་
ལ། །ཁོ་བོ་ལྷ་རིགས་གཉན་གྱི་སྲས། །ཁྱོད་ནི་ཤ་ཟ་ཌཱཀྐི་མ། །བདེ་བ་
ཆེན་པོའི་རོལ་བ་ལས། །དཀར་དམར་ཁམས་ཀྱི་ཐིག་ལེའི་བཅུད། །
ཤ་ཁྲག་གཟུགས་སུ་སྐུ་བལྟམས་པ། །འཇའ་ལུས་རྡོ་རྗེའི་སྤྲུལ་པའི་
སྐུ། །དྲེགས་ཚོགས་བླ་ན་འབར་བར་ཤོག །ཅེས་ཟེར་ཞིང་སྔར་གྱི་བུ་
མོ་དེ་གཉིས་ནང་དུ་བྱུང་ནས་ད་ཁྱོད་འགྲོ་རན་ནོ་ཟེར་བར། སྐྱེས་
པ་དེས་ཀྱང་ཁང་པའི་སྒོ་དྲུང་བར་གོམ་གསུམ་ཙམ་བསྐྱལ། མ་
འོངས་པ་ན་མི་ཡུལ་གྱི་ཚེ་ཚད་རྫོགས་ཚེ་འདིར་ཤོག་ཅིག་ཟེར། མོ་
རང་ཡང་འོང་མ་འདོད་པར་ཡིད་ཤིན་ཏུ་འཕྲེང་ཡང་། བྱ་ཐབས་
བྲལ་བས་ཕྱིར་ཐོན། དེར་བུད་མེད་སྔོན་མོ་ཞིག་བྱུང་ནས། ང་ནི་ཚེ་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
རབས་ཀུན་གྱི་མ། །བུ་ཁྱོད་རིག་པའི་ཡེ་ཤེས་ཀློང་། །བདེ་བ་ཆེན་
པོར་ལོངས་སུ་སྤྱོད། །འགྲོ་དོན་དུས་ལ་བབ་ལགས་སམ། །དབྱིངས་
ཀྱི་མཁའ་འགྲོའི་བརྡ་ལས་བྱུང༌། །ངས་ནི་རྟག་ཏུ་གྲོགས་བགྱིད་དོ། །
ཞེས་དར་དཀར་ཡུག་གཅིག་མོའི་སྐེར་བསྐོན། གོང་གི་སྒོ་ཆུང་ཞིག་
གི་ནང་ནས་མི་ཕོ་གཟི་བརྗིད་ཅན་ཞིག་མར་བལྟ་ཞིང་མེ་ཏོག་འཐོར་
བཞིན། པདྨས་འཛམ་གླིང་སྲོག་གི་བདག་པོ་རུ། །དབུགས་དབྱུང་མ་
འོངས་བསྐལ་བའི་ཐ་མ་ལ། །མངལ་སྐྱེས་སྣ་ཚོགས་ཐབས་ཀྱིས་དོན་
སྤྱོད་ཚེ། །ཞབས་ཏོག་སྒྲུབ་པའི་ཁས་བླངས་དམ་བཅས་པ། །དུས་ལ་
བབ་པོ་ངོ་མཚར་རྨད་དུ་བྱུང་། །མ་མཆོད་པར་ཡང་གཡེལ་མེད་
བསྲུང་བ་དང་། །མ་བསྐུལ་པར་ཡང་འཕྲིན་ལས་བསྒྲུབ་པ་ཡི། །ཁས་
བླང་དམ་ལས་མི་འདའ་ས་མ་ཡ། །བསྟན་པའི་པད་ཚལ་མདོ་ཁམས་
སྨད་དུ་རྒྱས། །གདུལ་བྱའི་འགྲོ་དོན་རོང་གི་ཕྱོགས་སུ་ཡོད། །
མཐར་ཐུག་མ་ཧཱ་ཙི་ནའི་གདུལ་ཞིང་སྤྱོད། །སྐུ་ཚེ་མཛད་འཕྲིན་
མཐར་ཕྱིན་རྫོགས་པར་ཤོག །ཅེས་ཟེར་ཞིང་སྒོ་ཆུང་བསྒྲིག །བུད་
མེད་སྐུ་མདོག་སྨུག་ནག་གཟི་བརྗིད་དང་ལྡན་པ་ཞིག་གིས་དར་་་་་་་
དཀར་པོ་གཅིག་མོའི་སྐེ་ལ་བཏགས་ཏེ། ཨ་ལ་ལ་ཧོ། ཨོཾ་སྭ་སྟི་ཟེར་
ཞིང་འཛུམ་མེར་གྱིས་ནང་དུ་ཐལ། དེ་ནས་བུ་མོ་གཉིས་ཀྱི་བར་དེར་
བཞག་ནས། ཕྱིར་འོང་བའི་སྒོ་མཚམས་དེར། བནྟེ་རལ་བ་ས་ལ་
ཉིལ་བ་འཇིགས་སུ་རུང་བ་ཞིག་འདུག་པས། འོ་འདི་ནི་ཁྲག་འཐུང་
ཧེ་རུ་ཀཿ མི་ཡུལ་སྲིད་བཟུང་ངོ་མཚར་ཆེ བུ་མོ་ཤ་ཟ་ཌཱཀྐི་མ



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མངའ་བདག་སྤྲུལ་པ་རང་བྱུང་རྗེ སླར་ཡང་བོད་དུ་བྱོན་པ་ལ
བསྐྱེད་པའི་ཡུམ་ནི་ཁྱོད་རང་ངོ༔ ཞེས་ཟེར་བར་མོས་དེའི་ངོ་ལ་
ཕར་ཅིག་བལྟས་པས་ལུས་སྦྲིད་ཆིལ་ཆིལ་ས་ལ་འགྱེལ་སྙམ་པ་བྱུང་་་་་
ཡང་། བུ་མོ་གཉིས་ཀྱིས་ལག་གཡས་གཡོན་བཏེགས་ཏེ་དལ་ཅིག་
བསྡད་པས་དེ་ལས་སད། སླར་ཐེམ་སྐས་ནས་བབས་སྒོ་ཆེན་གྱི་ཕྱིར་
ཐོན། ཀོ་གྲུའི་ནང་ནས་འོང་བའི་སྣང་བ་ལྟ་བུའི་སྐད་ཅིག་གིས་སྒོ་
རྩ་ཞིག་ཏུ་སླེབ་འདུག དེ་ནས་སྒོ་དངོས་ནས་ཕྱིར་འོང་བས། ཁྱོ་
བོ་བསོད་ནམས་འཕན་ཡང་དེ་གར་སླེབས་འདུག་པ། བུ་མོ་གཉིས་
ཀྱིས་ཁྱོད་ཀྱི་སྐྱེ་དམན་དེ་གའོ་ཟེར། མོ་རང་གི་སྣང་བར་འཇིགས་
ཆུམ་མེ་བྱུང་། ཁྱོ་བོས་ངས་ཁྱོད་རང་བོར་ནས་ཞག་གསུམ་སོང་།
དཔལ་ལྷའི་མདུན་ནས་བོར་བ་ཡིན་ཀྱང་། ཕྱི་ནང་བལྟས་པས་
གཡས་ཕྱོགས་སུ་ཁྲོན་པ་ཞིག་འདུག་པ་དེའི་ནང་དུ་ལྷུང་བ་ཨེ་ཡིན་་་
སྙམ། གང་ལྟར་ཡང་ཆུང་མའི་རོ་ཡང་མ་རིག་པར་བོར་སོང་བ་འདི།
མི་སྔོན་ཁྲེལ་དང་ངོ་ཚ་ཆེ་བས་རང་ཡུལ་ཕྱོགས་སུ་འཁོར་དགོས་་་་་་
གཏན་ནས་མི་འདུག་སྙམ་ཡང་། ཁྱོད་རང་སླར་བྱུང་བ་ཤིན་ཏུ་
ལེགས། ཁྱོད་གང་དུ་སོང་། ཁ་དར་འདི་རྣམས་སུས་བྱིན་པ་ཡིན་
ཟེར་བས། ད་ཅིའི་བུད་མེད་དེ་གཉིས་ཀྱིས་ཁྲིད་དེ་སོང་བར།
བུད་མེད་དང་སྐྱེས་པ་མང་པོ་འདུག་པས་དེ་རྣམས་ཀྱིས་ཟས་དང་་་་་
དར་སོགས་བྱིན་ཚུལ་ཧ་ལམ་ཙམ་ལས་ཞིབ་པར་བཤད་མ་ནུས། དེ་
ནས་བཟུང་མོ་རང་ལ་སྔར་དང་མི་འདྲ་བའི་ལུས་ཡངས་ཤེས་རབ་ཆེ་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བ། རྨི་ལམ་གསལ་ཞིང་སྐབས་སྐབས་སུ་མཐོང་སྣང་མི་འདྲ་བ་དང་
ལྷ་ལྟ་བུ་ཞིག་ཀྱང་བབས་ཏེ། ལྐོག་གྱུར་བཤད་པ་རྣམས་བདེན།”
ཞེས་གསུངས་པའི་གཏམ་འདི་སྐྱབས་མགོན་ཡེ་ཤེས་རྡོ་རྗེ་མ་ཡི་་་་་་
ལྷུམས་སུ་ཞུགས་པ་དང་གཉན་ཆེན་ཐང་ལྷའི་སྲས་ཡིན་པའི་སྒྲུབ་་་་་
བྱེད་དུ་གསལ། གཞན་ཡང་སྐྱབས་མགོན་གྱི་རང་རྣམ་ལས་གཉན་
ཆེན་ཐང་ལྷའི་སྲས་ཡིན་པའི་སྒྲུབ་བྱེད་ཀྱི་ཚིག་མང་དུ་བཞུགས་མོད།
འོན་ཀྱང་འདིར་ཡིག་ཚོགས་མང་དུ་དོགས་པས་མ་བཀོད་དོ། །དེ་
ནས་རིམ་བཞིན་ཟླ་ཞག་ཚང་བ་ན་མངལ་གྱི་པད་མོ་ལས་གྲོལ་ཏེ་་་་་་
གཟུགས་སྐུའི་དཀྱིལ་འཁོར་མི་ཡུལ་དུ་བཞད། སྐུ་འཁྲུངས་མ་ཐག་
ཏུ་རྡོ་རྗེ་སྐྱིལ་ཀྲུང་མཛད་དེ་ཕྱག་གིས་ཉི་ཟེར་ལ་བཟུང་། ཨ་ཨཱཿ
སོགས་དབྱངས་གསལ་གྱི་སྒྲ་བརྗོད་ཅིང་བར་སྣང་ལ་གཟིགས་བཞིན་
བཞུགས། ཡི་དམ་ལྷའི་ཞལ་གཟིགས། ཡུལ་ཕྱོགས་ཐམས་ཅད་
འཇའ་འོད་དང་དྲི་བསུང་གིས་ཁྱབ་པ་བྱུང་བའོ། །སྐུ་འཁྲུངས་ནས་
ཞག་གསུམ་སོང་བའི་ཉི་ཤར་གྱི་དུས་ན། དབྱིངས་ཕྱུག་མཁའ་
འགྲོའི་ཚོགས་ཀྱིས་དངོས་སུ་མཁའ་འགྲོའི་ཞིང་དུ་དྲངས། དབང་
བསྐུར་དང་ཁྲུས་གསོལ་མཛད། ཞག་གསུམ་ནས་ཕྱིར་མི་ཡུལ་དུ་
བསྐྱལ་བའོ། །དེ་བཞིན་དུ་རྣམ་ཐར་བསམ་གྱིས་མི་ཁྱབ་པ་བཞུགས།
ཞིབ་པར་མཇལ་འདོད་པ་རྣམས་ཀྱིས་རང་རྣམ་སོགས་ལ་གཟིགས་་་་
ན་ལེགས་སོ། །



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དྲུག་པ། བར་གཞི་ནང་པ་དང་རྡོ་གྲུབ་
གར་ན་བཞུགས་པའི་སྐོར།
དགུང་ལོ་གཉིས་པ་ལྕགས་བྱ་(སྤྱི་ལོ་1801)ལོར། དཔལ་ལྡན་
སྔགས་ཀྱི་སྲུང་མ་དང་དམ་ཅན་རྡོ་རྗེ་ལེགས་པ་སོགས་ཀྱིས་སྐྱབས་་་་
མགོན་འཁྲུངས་ཡུལ་ལུང་བསྟན་པའི་གནས་མགོ་ལོག་གོང་གསེར་་་་་
བཀྲ་ཤིས་ཁ་མདོ་ནས་ལོ་གཅིག་ཙམ་བཞུགས། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལས། “ དེ་ནས་ལོ་ངོ་ལོན་ཙམ་
ན། ཕ་མ་རྣམས་ཡུལ་དེར་སྡོད་གནས་མེད་ཕྱིར་རང་ཡུལ་ཕྱོགས་སུ་
ཆས།” ཞེས་གསུངས་པ་ལྟར། དེ་ནས་སྐྱབས་མགོན་གྱི་ཕ་ཁྱིམ་
དངོས་མགོ་ལོག་སྨད་བར་གཞི་ནང་པཞེས་བྱ་བའི་ཡུལ་དུ་ཕྱིར་་་
ཕེབས། སྐབས་དེར་རྨ་ཡུལ་གྱི་གཉན་ཆེན་ཐང་ལྷ་སོགས་གཞི་
བདག་རྣམས་ཀྱི་གཟུགས་དངོས་སུ་བསྟན་ཏེ་སྐྱེལ་བསུ་རྒྱ་ཆེར་་་་་་་་
མཛད་དོ། །རང་ཁྱིམ་ན་བཞུགས་སྐབས་ཉང་རལ་ཉི་མ་འོད་ཟེར་གྱི་
ཞལ་གཟིགས་ཏེ་ཁྱོད་ཀྱི་བླ་མ་བསོད་ནམས་ཆོས་ལྡན་ཚོལ་ཅིག་ཅེས་་
ལུང་བསྟན། དེ་ནས་བཟུང་སྐྱབས་མགོན་གྱིས་ང་བླ་མ་བསོད་
ནམས་ཆོས་ལྡན་སར་འགྲོ་དགོས། བླ་མ་དེ་དང་མ་འཕྲད་ན་ང་རང་
@ བར་གཞི་ནང་པ་ནི། དེང་མགོ་ལོག་ཁུལ་པདྨ་རྫོང་བར་གཞི་ཤིང་གི་མངའ་འོག་ན་གནས།།
ཁོང་གི་ཁྱིམ་ཤུལ་ཡིན་ཟེར་བའི་རྡོའི་ར་སྐོར་ཞིག་ཡོད། ཉེ་སྐོར་དུ་སྐྱབས་མགོན་གྱི་ཉེ་འབྲེལ་
ཡིན་ཟེར་བ་སོགས་ཀྱི་ཁང་ཁྱིམ་རྩེགས་གཉིས་ཅན་འགའ་ཞིག་ཡོད་དོ།།
24 །



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཡུལ་དུ་འགྲོ་བ་ཡིན་ཞེས་གསུངས་པས། ཡབ་བསོད་ནམས་འཕན་
ཉིད་བླ་མ་ཀུན་བཟང་སར་བཀའ་འདྲིར་ཕྱིན། སྤྲུལ་སྐུའི་གནས་
ཚུལ་རྣམས་བླ་མར་ཞུས། བླ་མས་སྐྱེས་བུ་དམ་པ་ཞིག་འཁྲུངས་ཡོད་
པར་མཁྱེན་ནས་བསྟོད་བསྔགས་དང་རྗེས་སུ་ཡི་རང་གནང༌། འོན་
ཀྱང་བླ་མ་བསོད་ནམས་ཆོས་ལྡན་རྩོད་མ་ཆོད། ཕ་ཡབ་ཀྱིས་བླ་མ་
ཀུན་བཟང་དང་སྤྲུལ་སྐུ་ཡོན་ཏན་རྒྱ་མཚོ་གཉིས་གདན་དྲངས།
ཁོང་རྣམ་གཉིས་ནས་མཁྱེན་བརྩེ་ལ་ཁྲུས་དང་ཚེ་དབང་སོགས་་་་་་་
གནང་། མཚན་ལ་ཆོས་དབྱིངས་རྡོ་རྗེ་ཞེས་གསོལ་བའོ། །དེ་ནས་རྡོ་
གྲུབ་ཆེན་འཇིགས་མེད་འཕྲིན་ལས་འོད་ཟེར་གྱི་མདུན་དུ་བཀའ་་་་་
འདྲིར་ཕེབས། སྤྲུལ་སྐུའི་གནས་ཚུལ་རྣམས་བླ་མར་ཞུས། བླ་མ་
བསོད་ནམས་ཆོས་ལྡན་ནི། སྔོན་རིག་འཛིན་འཇིགས་མེད་གླིང་པས་
རྡོ་གྲུབ་ལ་གསོལ་བའི་གསང་མཚན་ཡིན་པས། རྡོ་གྲུབ་རིན་པོ་ཆེས་
རང་གི་རྩ་བའི་བླ་མའི་སྤྲུལ་སྐུ་འཁྲུངས་ཡོད་པ་མཁྱེན་ནས། རྡོ་གྲུབ་
ཀྱི་ཞལ་ནས“ རྟེན་འབྲེལ་ལེགས་པོར་འགྲིགས་བྱུང་། ངའི་རྨི་ལམ་
དང་ཁྱོད་ཀྱི་སྐད་ཆ་གཉིས་མཚུངས། ང་ཡི་འདོད་དོན་ལྷུན་གྱིས་
གྲུབ་པར་གདའ། བླ་མ་བསོད་ནམས་ཆོས་ལྡན་ངེད་གཉིས་མཆེད་
གྲོགས་དང་བཟང་ས་ཡིན།”ཞེས་གསུངས། ཕ་ཡབ་ཀྱིས་བླ་མ་བསོད་
ནམས་ཆོས་ལྡན་རྩད་ཆོད། ། རྡོ་གྲུབ་རིན་པོ་ཆེ་དེ་མ་ཐག་ཏུ་སྤྲུལ་
སྐུའི་མདུན་དུ་ཕེབས། མཇལ་མ་ཐག་བླ་སློབ་ཕན་ཚུན་ངོ་ཤེས། རྡོ་
གྲུབ་ཀྱིས་སྤྲུལ་སྐུ་ཕྱག་ཏུ་བླངས། ཐུགས་དགའ་སྐྱོའི་ངང་ནས་སྤྱན་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཆབ་མང་དུ་འཐོར། ཁོ་བོས་ད་བར་རྩད་མ་ཆོད། ཉིད་ཀྱི་ཞབས་
ཏོག་མཐར་ཕྱིན་པ་བྱེད་དོ། །ཞེས་གསུངས། བླ་མ་རིག་འཛིན་
འདུས་པའི་དཀྱིལ་འཁོར་གྱི་ཞལ་ཕྱེས། ཁྲོ་བོ་རྨེ་བ་བརྩེགས་པའི་
ཁྲུས་མཛད། ཚེ་སྒྲུབ་བདུད་རྩི་བུམ་བཅུད་ཀྱི་དབང་བསྐུར། བྱིས་པ་
གཉེར་གཏད་ཀྱི་བྱིན་རླབས་མཛད། མྱུར་དུ་རང་ཡུལ་དོར་ཏེ་ཁོང་
གི་སྒར་དུ་ཕེབས་དགོས་པ་ཡབ་ཡུམ་གཉིས་ལ་བཀའ་ཕབ་བོ། །
དགུང་ལོ་གསུམ་པ་ཆུ་ཁྱི་(སྤྱི་ལོ1802)ལོར། རྡོ་གྲུབ་ཆེན་གྱི་
བཀའ་ལུང་ལྟར་སྐྱབས་མགོན་དང་ཡབ་ཡུམ་གཉིས་བཅས་རྡོ་གྲུབ་་་
སྒར་ཤུག་ཆེན་སྟག་འགོ་རི་ཁྲོད་དུ་ཕེབས། བླ་སེར་ཡོངས་ཀྱིས་
དུང་རྒྱ་གླིང་དང་བཅས་ཏེ་བསུ་བ་རྒྱ་ཆེར་མཛད། རྡོ་གྲུབ་ཆེན་གྱི་
ཞལ་ནས། མདངས་ངའི་རྨི་ལམ་ན་ཀུན་མཁྱེན་ཆོས་ཀྱི་རྒྱལ་པོ་
གནས་འདིར་བྱོན་ནས་གསེར་གྱི་མཆོད་རྟེན་ཁྲུ་གང་བ་ཞིག་གནང་་་
བ་རྨིས། བལྟས་པས་མཆོད་རྟེན་གྱི་བུམ་པའི་བང་རིམ་རྣམས་སུ་
བརྡ་ཡིག་ཤ་སྟག་འདུག་པས། མ་འོངས་པ་ན་བུ་ཆུང་འདི་གཏེར་
སྟོན་ཞིག་འོང་པ་འདྲ། གཡའ་དྲི་ཅུང་ཟད་གོས་འདུག་པས། རེ་
ཞིག་གསལ་དཀའ་བར་འདུག །ཅེས་མ་འོངས་ལུང་བསྟན་དང་
བསྟོད་བསྔགས་རྒྱ་ཆེར་གནང་ངོ༌། །སྐྱབས་མགོན་རིན་པོ་ཆེ་ནས་རྡོ་
༠ ཤུག་ཆེན་སྟག་འགོ་རི་ཁྲོད་ནི། རྡོ་གྲུབ་རྒན་གྱི་གདན་ས་ཐོག་མ་ཡིན། དེང་ལྷ་ཁང་གི་གྱང་
ཆག་སོགས་མཇལ་རྒྱུ་ཡོད། རྔ་བ་ཁུལ་འཛམ་ཐང་རྫོང་གཡུ་ཐོག་ཤང་གི་མངའ་འོག་ན་གནས་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གྲུབ་ཆེན་གྱི་མདུན་ནས་དབང་ལུང་སོགས་བཞེས་ཏེ་ཟླ་བ་གཅིག་་་་་
དང་ཕྱེད་ལ་བཞུགས། ་ རྡོ་གྲུབ་ཀྱི་ཞལ་ནས་སྤྲུལ་སྐུ་འདི་ལོ་ཕར་མི་
འགྱང་བར་རིག་འཛིན་འཇིགས་མེད་གླིང་པའི་གདན་ས་སོགས་་་་་་་
དབུས་ཕྱོགས་ལྷ་ལྡན་དུ་ཕེབས་དགོས་ཞེས་ཕ་མ་གཉིས་ལ་བཀའ་་་་་
ཕབ། དེ་ནས་སྤྲུལ་སྐུ་འཁོར་བཅས་ཕྱིར་བར་གཞི་ནང་པ་རང་ཁྱིམ་
དུ་ཕེབས་ནས་བཞུགས་སོ། །
བདུན་པ། དབུས་ལྷ་ལྡན་དུ་ཕེབས་པའི་སྐོར།
དགུང་ལོ་བཞི་པ་ཆུ་ཕག་(སྤྱི་ལོ་1803)ལོར། རྡོ་གྲུབ་རྒན་གྱི་
ཞལ་བཀོད་ལྟར་སྐྱབས་མགོན་རིན་པོ་ཆེ་དང་། ཡབ་ཡུམ་གཉིས།
སྲིང་མོ་ཌཱཀྐི་བློ་གསལ་སྒྲོལ་མ་བཅས་སྟོན་འཁོར་ལྷན་རྒྱས་ལྷ་ལྡན་་་་་
ཕྱོགས་སུ་ཆས། གཉན་ཆེན་ཐང་ལྷ་སོགས་མི་མ་ཡིན་གྱི་རྟ་པ་བདུན་
རྒྱ་ལྷག་གིས་སྐྱེལ་མ་རྒྱ་ཆེར་མཛད། རིམ་བཞིན་རྫ་ཁོག་སོགས་
བརྒྱུད་དེ་རྫོགས་ཆེན་དུ་འབྱོར། རུ་དམ་ཨོ་རྒྱན་ལྷ་ལུང་མདོར་སྒར་
བཏབ་ནས་བཞུགས། རྩ་བའི་བླ་མ་རྡོ་གྲུབ་ཆེན་ཡང་རྫོགས་ཆེན་
དགོན་དེར་ཕེབས་ཡོད་པ་དང་མཇལ། རྫོགས་ཆེན་དཔོན་སློབ་སྤྲུལ་
སྐུ་པདྨ་གསང་སྔགས་བསྟན་འཛིན་དང་། རྫོགས་ཆེན་སྐུ་ཕྲེང་བཞི་
པ་མི་འགྱུར་ནམ་མཁའི་རྡོ་རྗེ་སོགས་དང་མཇལ་ཏེ། དེ་དག་གི་
མདུན་ནས་ཆོས་འབྲེལ་སོགས་བཞེས་སོ། །སྐབས་དེར་སྐྱབས་མགོན་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
གྱིས་དབུས་ལྷ་སར་བགྲོད་པའི་ལམ་མཐོང་བའི་རྐྱེན་གྱིས་སྔོན་གྱི་་་་་
བག་ཆགས་སད་དེ་ལྷ་ལྡན་གྱི་གནས་སྤྱི་དང་ཁྱད་པར་དུ་བསམ་ཡས་
དང་མཆིམས་ཕུ་སོགས་ཐུགས་ལ་གསལ་བར་ཤར། བསམ་ཡས་
མཆིམས་ཕུའི་གནས་བདག་བྱོན་ནས། ཁྱེད་རང་གཉིས་འདི་གར་
བཞུགས་པ་ལས། དབུས་སུ་བྱོན་ན། ཚེ་རིང་ལྗོངས་སུ་བཞུགས་
གནས་གཟིམ་ཆུང་ཡང་སྐྱིད། གོང་མའི་རྒྱལ་ཡུམ་ཡང་བཞུགས།
དགོས་པའི་ཡོ་བྱད་གྱ་ནོམ་པ་ཡོད། དབོན་འོད་ཟེར་དང༌། ཉེར་
གནས་སྒོམ་ཆེན་པ། འབྲི་གུང་གི་རྒྱལ་སྲས་བཅས་བདེ་བར་
བཞུགས། འདི་གར་བཞུགས་པས་ཅི་ཕན་ཡར་བྱོན་པར་ཞུ་ཞེས་
ལུང་བསྟན་གསུངས། དེ་ནས་རིམ་བཞིན་རྩ་བའི་བླ་མ་རྡོ་གྲུབ་
ཆེན་དང་ལྷན་ཅིག་ཏུ་སྡེ་དགེའི་རྒྱལ་སར་བྱོན། སྡེ་དགེ་ནས་ཆོས་
ལུང་གདོང་ཟེར་བའི་གནས་སུ་སྒར་བཏབ་ནས་བཞུགས། སྐབས་
དེར་ཀཿཐོག་སི་ཏུ། ཞེ་ཆེན་རབ་འབྱམས། མགོ་ཚ་སྤྲུལ་སྐུ་སོགས་བླ་
སྤྲུལ་བརྒྱ་ཕྲག་དང་ལྷན་དུ་རྩ་བའི་བླ་མ་རྡོ་གྲུབ་ཆེན་གྱི་མདུན་ནས།
རྒྱལ་བ་ཀློང་ཆེན་པའི་མཛོད་བདུན། སྙིང་ཐིག་ཡ་བཞི། ཀུན་མཁྱེན་
འཇིགས་མེད་གླིང་པའི་སྙིང་ཐིག་དུམ་གཉིས་སོགས་གསུང་འབུམ་ཆ་
ཚང་གི་དབང་ལུང་བཞེས། བླ་མ་སྐབས་རེར་རྒྱལ་པོའི་ཆ་བྱད་ཅན་
དང༌། སྐབས་རེར་གཏེར་ཆས་ཅན། སྐབས་རེར་ཨོ་རྒྱན་པདྨའི་ཆ་
བྱད་ཅན་སོགས་གཟིགས་སྣང་མི་འདྲ་བ་བློ་ལས་འདས་པ་བྱུང༌། རྡོ་
གྲུབ་ཆེན་གྱིས་དབུས་ཕྱོགས་ཚེ་རིང་ལྗོངས་དང་། འབྲི་གུང་དགོན་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དུ་སྤྲུལ་སྐུ་ངོས་འཛིན་ཆེད་དུ་ཕོ་ཉ་བརྫངས་པ་དང་། སྡེ་དགེ་ས་
དབང་མཆོག་གིས་གཙང་ས་སྐྱ་གོང་མ་འཇམ་མགོན་དབང་སྡུད་་་་་
སྙིང་པོ་སོགས་ཀྱི་དྲུང་དུ་སྤྲུལ་སྐུའི་ཐུགས་རྟགས་ཞུ་བར་མངགས་་་་
པའི་ཕོ་ཉ་རྣམས་ཕྱིར་སྡེ་དགེར་འབྱོར། མ་ཟད་འབྲི་གུང་གི་གདན་
འདྲེན་པ་རྣམས་ཀྱང་སྡེ་དགེར་འབྱོར། རྡོ་གྲུབ་ཆེན་མཆོག་དང་ས་
སྐྱ་གོང་མ་སོགས་སྐྱེས་ཆེན་རྣམས་ཀྱིས་དབྱངས་གཅིག་གི་སྒོ་ནས་་་་
རིག་འཛིན་འཇིགས་མེད་གླིང་པའི་སྤྲུལ་སྐུ་འཁྲུལ་མེད་ཡིན་པ་ཐག་་་
བཅད། དེ་ནས་སྡེ་དགེ་ས་དབང་དང་། འབྲི་གུང་བླ་སྤྲུལ། ཀཿ ཐོག་
དགོན། ཞེ་ཆེན་དགོན། རྫོགས་ཆེན་དགོན་སོགས་ཀྱི་བླ་སྤྲུལ་
འཛོམས་ནས་སྡེ་དགེའི་རྒྱལ་ས་ནས་ཁྲི་སྟོན་རྒྱ་ཆེར་མཛད་དོ། །དེ་
ནས་སྐྱབས་མགོན་རིན་པོ་ཆེ་དང་ཡབ་ཡུམ་གཉིས། སྲིང་མོ་ཌཱཀྐི་བློ་
གསལ་སྒྲོལ་མ། ཀློག་སློབ་པའི་སློབ་དཔོན་དབོན་འཇིགས་མེད་བྱང་
ཆུབ། འབྲི་གུང་གི་བསུ་མ་རྣམས། སྡེ་དགེའི་ས་དབང་གི་སྐྱེལ་མ་
བཅས་སྒར་ཆེར་མཛད་དེ་དབུས་ཕྱོགས་སུ་བགྲོད། རྩེ་ཁོག་ཞེས་
པའི་ས་ཆ་ནས་ཕ་དམ་པའི་སྒྲུབ་ཕུག་མཇལ། སྒྲུབ་ཆུ་གསོལ་ཞིང་སྐུ་
ལུས་ཀུན་ལེགས་པར་བཀྲུས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལས། “དེའི་ནུབ་མོ་རྨི་ལམ་འོད་གསལ་དུ་བླ་མ་
མདོག་ནག་ལ་གཟི་བརྗིད་ཆེ་བ་རལ་ཁའི་སྨད་ཤམ་ཅན། གཟན་
དཀར་མནབ་པ། ཕྱག་ན་སྦ་མཁར་ཚིགས་གསུམ་དང་བུམ་པ་
བསྣམས་པ་ཞིག་གིས། བྱིས་པ་ཆུང་ངུ་ཁྱོད་རང་སྔོན་ནས་ང་དང་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལས་ཀྱིས་འབྲེལ། ད་ལྟའི་བྲག་ཕུག་ནང་གི་སྒྲུབ་ཆུ་དེ་ལས། བྱིན་
རླབས་འདི་ཆེ་བ་ཡོད་ཟེར་ནས། བུམ་ཆུ་སྤྱི་བོ་དང་ལྕེ་ཐོག་ཏུ་
བླུགས་བྱིན་རླབས་མཛད་པས་སྐུ་ལུས་ལ་བདེ་བ་ཁྱད་པར་ཅན་སྐྱེས”
ཞེས་གསུངས། དེ་ནི་ཕ་དམ་པའི་ཞལ་མཇལ་གསུང་གི་བདུད་རྩི་
མྱོང་བ་གསལ་ལོ། །ཟླ་ཤས་སོང་ནས་རྒྱལ་བ་འབྲི་གུང་པའི་གདན་
ས་ཡང་རི་སྒར་དུ་འབྱོར། འབྲི་གུང་གིས་བསུ་བ་རྒྱ་ཆེར་གནང་།
ཞབས་དྲུང་རིན་པོ་ཆེ་དང༌། འཇིགས་གླིང་གི་སྲས་རྒྱལ་སྲས་
འཇིགས་མེད་བདེ་ཆེན་སོགས་མཇལ། དགོན་དེར་ཁྲི་སྟོན་རྒྱ་ཆེར་
མཛད་དོ། །ཁོང་འབྲི་གུང་དུ་འབྱོར་བའི་ལོ་ཚིགས་ཁ་གསལ་བཀོད་
མེད་མོད། འོན་ཀྱང་ཕ་ཡུལ་མགོ་ལོག་ནས་རིམ་བཞིན་འབྲི་གུང་
བར་ལ་ལོ་གཅིག་ལས་འགྱང་ཐབས་མེད་པས། ལོ་དེར་འབྲི་གུང་དུ་
འབྱོར་བར་ངེས་ཏེ། སྐྱབས་མགོན་གྱི་（རང་རྣམ་མཁའ་འགྲོའི་ཞལ་
ལུང་》ལས། “དེ་ནས་ཤུལ་ལམ་རིམ་བགྲོད་ཀྱིས་ཟླ་ཤས་ནས་རྒྱལ་
བ་འབྲི་གུང་པའི་གདན་ས་ཡང་རི་སྒར་ཞེས་བྱ་བར་སླེབས” ཞེས་
པས་སོ། །ཡང་རི་སྒར་ནས་འབྲི་གུང་རྫོང་གསར་༧ དུ་ཕེབས།
© འབྲི་གུང་ཡང་རི་སྒར་ནི། འབྲི་གུང་གདན་རབས་བཅུ་དྲུག་པ་རིན་ཆེན་ཕུན་ཚོགས་ཀྱིས་
བཏབ། དེང་སྐབས་དགོན་འདི་བོད་རང་སྐྱོང་ལྗོངས་མལ་གྲོ་གུང་དཀར་རྫོང་གི་མངའ་འོག་
ན་གནས་སོ།།
© འབྲི་གུང་རྫོང་གསར་རམ་རྫོང་རྩེ་ནི། འབྲི་གུང་གདན་རབས་ཉེར་གསུམ་པ་དབུར་སྨྱོན་རིན་
ཆེན་ཆོས་གྲགས་ཀྱི་ཡབ་ཆོས་རྒྱལ་ཕུན་ཚོགས་ཀྱིས་བཏབ་པ་ཡིན། དེང་སྐབས་དགོན་དེ་བོད་
རང་སྐྱོངས་ལྗོངས་མལ་གྲོ་གུང་དཀར་རྫོང་གི་མངའ་འོག་ན་གནས་སོ།།
3o



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གནས་དེར་ཡུན་རིང་བཞུགས། ཁོང་ལ་གཟིམ་ཁང་རྒྱལ་བྱེད་ཚལ་
ཞེས་བྱ་བ་ཕུལ། འབྲི་གུང་དགོན་པས་ཞབས་ཏོག་རྒྱ་ཆེར་ཕུལ་བའོ།།
དགུང་ལོ་ལྔ་པ་ཤིང་བྱི་(སྤྱི་ལོ་1804) ལོར། རིག་འཛིན་འཇིགས་
མེད་གླིང་པའི་གདན་ས་ཚེ་རིང་ལྗོངས་ནས་རྒྱལ་ཡུམ་སྒྲོལ་དཀར་་་་་
དང་། དབོན་འོད་ཟེར་མཐའ་ཡས་སོགས་སྤྲུལ་སྐུ་ཞལ་མཇལ་དང་
རྟེན་གསུམ་འབུལ་བར་འབྲི་གུང་དུ་འབྱོར། ཞབས་སྤྱི་བོར་བླངས་
ཏེ་ཀུན་མཁྱེན་འཇིགས་མེད་གླིང་པའི་རྟེན་གསུམ་དང་མཆོད་ཆ།
སྐུ་ཆས་རྣམས་ཕུལ། དབོན་འོད་ཟེར་མཐའ་ཡས་ཀྱིས་མཁྱེན་བརྩེ་
ལ་རྟེན་འབྲེལ་གྱི་ཚུལ་དུ་འཇམ་དཔལ་མཚན་བརྗོད་ཀྱི་ལུང་ཕུལ།
སྔར་དགུང་ལོ་བཞིའི་དུས་སུ་རྡོ་གྲུབ་ཆེན་གྱིས་རྟེན་འབྲེལ་གྱི་ཚུལ་དུ་
ཀ་དཔེ་ཙམ་བསླབས་ཡོད། ལོ་འདིར་རྡོ་གྲུབ་ཆེན་གྱི་དབོན་
འཇིགས་མེད་བྱང་ཆུབ་ཀྱིས་དངོས་སུ་ཡི་གེ་བསླབས། ལོ་འདིའི་
དཔྱིད་ཟླ་གཉིས་པའི་ནང་འབྲི་གུང་སྐྱབས་མགོན་རྣམ་གཉིས་གཙོས་
སྟོན་འཁོར་ལྷན་རྒྱས་འབྲི་གུང་རིན་ཆེན་ཕུན་ཚོགས་སོགས་ཀྱི་
གདན་ས་ལྷ་རྩེ0 ཕོ་བྲང་དུ་ཞབས་ཀྱིས་བཅག དགོན་དེར་སོས་
གཏོར་རམ་དུས་མཆོད་ཆེན་མོ་འཚོགས་ནས་བཞུགས། སྐབས་དེར་
བསྟན་སྲུང་གཟའ་མཆོག་ཆེན་མོའི་ཞལ་གཟིགས། གཙང་ཐེག་
མཆོག་གླིང་དུ་ཐོས་བསམ་ལ་ཕེབས་ན་མཁས་པ་ཟླ་མེད་པ་ཞིག་འོང་
་་་་་་་་
0 འབྲི་གུང་ལྷ་རྩེའམ་རྩེ་ཞོལ་དགོན་ནི།
མངའ་འོག་ན་གནས་སོ།།
བོད་རང་སྐྱོངས་ལྗོངས་མལ་གྲོ་གུང་དཀར་རྫོང་གི་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བའི་ལུང་བསྟན། སྔོན་རིག་འཛིན་འཇིགས་མེད་གླིང་པས་དབོན་
འོད་ཟེར་མཐའ་ཡས་ལ་ཞལ་ཆེམས་བཞག་པ་དང་གཅིག་གྱུར་ཏུ་་་་་
སོང་བས། དབོན་འོད་ཟེར་མཐའ་ཡས་ཐུགས་རབ་ཏུ་དགྱེས་ནས་
སྤྲུལ་སྐུ་འདི་ལ་འཁྲུལ་བ་གཏན་ནས་མེད་ང་ཡི་བླ་མ་ཀུན་མཁྱེན་་་་་་
རྒྱལ་པོ་ཡིན་ཟེར་ནས་ཕྱག་གཉིས་ཀྱིས་བཀྱགས་ཏེ་དབུ་ཐོག་ལ་་་་་་་
བཞག ཉང་ཉི་མ་འོད་ཟེར་གྱིས་གཏེར་མ་ཀུན་མཁྱེན་འཇིགས་མེད་
གླིང་པའི་རྐེད་ཕུར་དང༌། ཐུགས་དམ་གྱི་རྟེན་ཐུབ་པ་གྲོང་ཁྱེར་མ་
བཅས་མཁྱེན་བརྩེ་མཆོག་ལ་ཕུལ། དེ་ནས་རྒྱལ་ཡུམ་དང་དབོན་
འོད་ཟེར་འཁོར་བཅས་ཕྱིར་ཚེ་རིང་ལྗོངས་སུ་ཕེབས་སོ། །དུས་
མཆོད་དང་འཆམ་སོགས་གྲོལ་ནས་དཔོན་སློབ་ལྷན་རྒྱས་འབྲི་གུང་་་་
ཡང་རི་སྒར་ལ་བྱོན། དེར་བཀའ་བརྒྱད་ཀྱི་སྒྲུབ་པ་དང་དུས་མཆོད་
སོགས་འཚོགས་ནས་བཞུགས། ཉིན་གཅིག་གནོད་སྦྱིན་ལྷ་ཁང་དུ་
བྱོན་དུས་བསྟན་སྲུང་གི་ཞལ་གཟིགས་མ་འོངས་ལུང་བསྟན་མང་དུ་་་
གསུངས། དུས་མཆོད་སོགས་རྫོགས་རྗེས་ཕྱིར་འབྲི་གུང་རྫོང་གསར་
དུ་ཕེབས་ནས་བཞུགས་སོ། །གོང་གི་རྐེད་ཕུར་དང་ཐུབ་པ་གྲོང་ཁྱེར་
མ་གཉིས་དེང་སྐབས་ཀྱང་བཞུགས་སོ། །
དགུང་ལོ་དྲུག་པ་ཤིང་གླང་(སྤྱི་ལོ་1805)ལོར། སྔར་བཞིན་རྒྱལ་
བ་འབྲི་གུང་པའི་གདན་ས་དག་གི་དུས་མཆོད་དབུ་བཞུགས་གནང་།



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
འབྲི་གུང་རྒྱལ་སྲས་སམ་སྐྱབས་མགོན་རྣམ་གཉིས་ ཀྱི་དྲུང་ནས་་་་་་
དབང་ཁྲིད་ཀྱི་རྒྱུན་བཞེས། བསྟན་འགྲོའི་དོན་མཛད་དེ་བཞུགས་
སོ། །ལོར་དེར་ཕ་མ་གཉིས་དང་སྲིང་མོ་འཁོར་བཅས་ཕྱིར་ཕ་ཡུལ་
མགོ་ལོག་ཏུ་ཆས། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལས། “དེ་ནས་ལོ་གཅིག་ཙམ་སོང་བ་ན། ཕ་མ་དང་སྲིང་མོ་
བཅས་རང་ཡུལ་དུ་ལོག་པར་ཆས།” ཞེས་པའི་དེ་སྒྲ་ནི་ཤིང་བྱི་དང་
སོང་སྒྲ་ནི་ཤིང་གླང་གི་ལོ་གསལ་པོར་བསྟན་ཡོད་དོ། །སྐྱབས་མགོན་
གྱི་（ རང་རྣམ་མཁའ་འགྲོའི་ཞལ་ལུང་》ལས། “ ང་རང་ཡང་སྲིང་མོ་
ལ་ཡིད་འཕྲེང་ཡང་བྱ་ཐབས་བྲལ། ཕ་མ་གཉིས་འགྲོ་བ་ལ་ནི་བློ་
སུན་ཙམ་ཡང་མ་བྱུང་།” ཞེས་གསུངས་སོ། །
དགུང་ལོ་བདུན་པ་མེ་སྟག་(སྤྱི་ལོ་1806)ལོར། སྐྱབས་མགོན་གྱི་
（རང་རྣམ་མཁའ་འགྲོའི་ཞལ་ལུང་》ལས། “ དེའི་ལོ་ཕྱི་མ་ཟླ་བ་
དང་པོའི་སྐབས་སུ”ཞེས་པའི་དེ་སྒྲ་ནི་ཤིང་གླང་དང་ལོ་ཕྱི་མ་ཞེས་པ་
ནི་མེ་སྟག་གི་ལོ་གསལ་པོར་བསྟན་ཡོད་དོ། །ལོ་དེར་འབྲི་གུང་
ཞབས་དྲུང་རིན་པོ་ཆེའི་མདུན་ནས། དྲང་སྲོང་ལོཀྟི་པ་ལའི་དབང་
དང་རིག་གཏད་ཁྱད་པར་ཅན་བཞེས། སྐབས་དེར་རྟགས་མཚན་
ལེགས་པོར་བྱུང་ཚུལ་སོགས་རང་རྣམ་དུ་གསལ། རྒྱལ་བ་འབྲི་གུང་
འབྲི་གུང་རྒྱལ་སྲས་རྣམ་གཉིས་ནི། རིག་འཛིན་འཇིགས་མེད་གླིང་པའི་སྲས་འཇིགས་མེད་
བདེ་ཆེན་དང་། འབྲི་གུང་གདན་རབས་ཉེར་དགུ་པ་བསྟན་འཛིན་པདྨ་རྒྱལ་མཚན་འཇིགས་
མེད་འཕྲིན་ལས་ཕྱོགས་ལས་རྣམ་པར་རྒྱལ་སྡེ་ཡིན་ནོ།།
33



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པའི་དུས་མཆོད་རྣམས་ཀྱི་དབུ་བཞུགས་མཛད། དབང་ལུང་གི་རྒྱུན་
དང་ཐོས་བསམ་སོགས་མཛད་དེ་བཞུགས་ཡོད་དེ། སྐྱབས་མགོན་གྱི་
（རང་རྣམ་མཁའ་འགྲོའི་ཞལ་ལུང་》ལས། “དེ་ནས་སློབ་སྦྱོང་ཕྲན་
བུས་ལོ་ཤས་དུས་འདའ།” ཞེས་གསུངས་སོ། །
དགུང་ལོ་བརྒྱད་པ་མེ་ཡོས་(སྤྱི་ལོ་1807)ལོར། དགུང་གྲངས་
བརྒྱད་པའི་མཛད་འཕྲིན་རྣམས་སྐྱབས་མགོན་གྱི་（ རང་རྣམ་མཁའ་་
འགྲོའི་ཞལ་ལུང་》ལས་ཅི་ཡང་མི་གསལ། འོན་ཀྱང་ལོ་གོང་འོག་གི་
མཛད་འཕྲིན་དག་ལ་དཔག་ན་རྒྱལ་བ་འབྲི་གུང་གི་གནས་ས་རྣམས་
གྱི་སྒྲུབ་མཆོད་ཁག་གི་དབུ་བཞུགས་མཛད་པ་དང༌། དབང་ལུང་་་་
རྒྱུན་བཞེས། ཐོས་བསམ་སོགས་མཛད་དེ་བཞུགས་ཡོད་པ་གསལ།
སྐྱབས་མགོན་གྱི་རང་རྣམ་མཁའ་འགྲོའི་ཞལ་ལུང་》ལས། “དེ་
ནས་སློབ་སྦྱོང་ཕྲན་བུས་ལོ་ཤས་དུས་འདའ”ཞེས་གསུངས་པ་ལས་་་་
ཀྱང་ཤེས་སོ། ། །
དགུང་ལོ་དགུ་པ་ས་འབྲུག་(སྤྱི་ལོ་1808)ལོར། དགུང་གྲངས་
དགུ་པའི་མཛད་འཕྲིན་རྣམས་སྐྱབས་མགོན་གྱི་《རང་རྣམ་མཁའ་་་་་
འགྲོའི་ཞལ་ལུང་》ལས་ས་སྦྲུལ་ལོའི་མཛད་རྣམ་བཤད་ཟིན་པའི་་་་་
རྗེས་ན་གསལ། དེའང་སི་ཁྲོན་མི་རིགས་དཔེ་སྐྲུན་ཁང་གིས་པར་དུ་
བསྐྲུན་པའི་（མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར》ཞེས་པའི་་་
ལྡེབ་༦༤ནས་ཕྲེང་༧པའི་ངོས་ན་་དེའི་སྔ་ལོ་ཞིག་ལ”ཞེས་པ་ནས་་་་་
ལྡེབ་༦༨ པའི་ཕྲེང་༡༤པའི་བར་ན་གསལ། མཛད་འཕྲིན་གཙོ་བོ་
34



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཀོང་པོ་རྩེ་ལེ་སྣ་ཚོགས་རང་གྲོལ་སྤྲུལ་སྐུའི་མདུན་ནས་ཕུར་པ་རྒྱུད་་་
ལུགས་དང་། རྩེ་ལའི་བཀའ་འབུམ། ལྷ་བཙུན་ནམ་མཁའ་འཇིགས་
མེད་ཀྱི་བཀའ་འབུམ། རིག་འཛིན་འཇིགས་མེད་གླིང་པའི་བཀའ་
འབུམ་གྱི་དབང་ལུང་བཞེས། མཁའ་འགྲོ་ཡེ་ཤེས་མཚོ་རྒྱལ་གྲུབ་པ་
ཐོབ་པའི་གནས་ཏི་སྒོ་ཁྲ་མོ་སོགས་སྒྲུབ་གནས་རྣམས་མཇལ་བར་་་་་་
ཕེབས། མཁའ་འགྲོའི་བརྡ་ཡིག་སོགས་མཐོང་སྣང་བསམ་གྱིས་མི་
ཁྱབ་པ་བྱུང་ཡོད། དེ་ནས་འབྲི་གུང་སྐྱོབ་པ་འཇིག་རྟེན་མགོན་པོའི་
གདན་ས་འབྲི་གུང་མཐིལ་དུ་བྱོན། རྟེན་གསུམ་རྣམས་ལེགས་པར་
མཇལ། དེ་ནས་ཕྱིར་འབྲི་གུང་ཡང་རི་སྒར་དང་རྫོང་གསར་དུ་
ཕེབས་ནས་བཞུགས་སོ། །
དགུང་ལོ་བཅུ་པ་ས་སྦྲུལ་(སྤྱི་ལོ་1809) ལོར། འབྲི་གུང་ཡང་རི་
སྒར་ཞབས་དྲུང་རིན་པོ་ཆེའི་མདུན་ནས་ཚོགས་པ་དུ་མ་དང་ལྷན་དུ་
ནཱ་རོ་ཆོས་དྲུག་གི་ཁྲིད་སོགས་དབང་ཁྲིད་ཀྱི་རྒྱུན་དུ་མ་བཞེས།
སྐབས་དེར་སྐྱབས་མགོན་རིན་པོ་ཆེ་ལ་གཟིགས་སྣང་དང་ཉམས་་་་་
རྟོགས་དུ་མ་བྱུང་། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལས། “ ས་སྦྲུལ་ལོར་འབྲི་གུང་པའི་ཡང་རི་སྒར་དུ་བཀའ་
ཆོས་ཆེན་མོ་འཚོགས། ཟླ་གཅིག་གི་བར་ཐོ་རངས་ནམ་བྱུང་གི་དུས་
སུ་ནཱ་རོ་ཆོས་དྲུག་གི་ཁྲིད་གནང་།” ཞེས་གསུངས། ལོ་དེར་འབྲི་
གུང་ཞབས་དྲུང་རིན་པོ་ཆེ་སོགས་དགེ་འདུན་གྲངས་ཚང་གི་མདུན་་་
ནས་རབ་ཏུ་བྱུང་། ཁམས་ཉི་རྫོང་ཁྲི་པ་རིན་པོ་ཆེའི་མདུན་ནས་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དམ་ཆོས་བསྟན་གཉིས་དང་དགོངས་གཅིག་སོགས་ཀྱི་བཤད་ཁྲིད་་་་
བཞེས། སྐྱབས་མགོན་གྱིས་སྔ་དྲོ་གསན་པ་རྣམས་ཕྱི་དྲོ་ཚང་མ་
ཐུགས་ཐོག་ནས་གསུང་ཐུབ་པ་བྱུང་། སྐྱབས་མགོན་གྱི་རང་རྣམ་
མཁའ་འགྲོའི་ཞལ་ལུང་》ལས། “ ང་རང་གིས་ཀུན་བློར་འཇགས་
ནས་དགོང་མོ་ཕར་བཤད་ནུས་པ་ཤ་སྟག་བྱུང་།” ཞེས་གསུངས་སོ། །
དེ་ནས་འབྲི་གུང་རྫོང་གསར་ལ་ཕེབས། མཚུར་ཕུའི་རྒྱལ་ཚབ་རིན་
པོ་ཆེ་འབྲི་གུང་རྫོང་གསར་དུ་ཕེབས། དེའི་མདུན་ནས་གཡུ་ཐོག་
སྙིང་ཐིག་གི་གཙོས་བཀའ་འབུམ་ཆ་ཚང་དང་། ཀརྨ་ཞྭ་ནག་པའི་
གསུང་འབུམ། སྒམ་པོའི་གསུང་འབུམ་བཅས་ཀྱི་ཁྲིད་ལུང་བཞེས།
འབྲི་གུང་ཞབས་དྲུང་རིན་པོ་ཆེའི་མདུན་ནས་རཏྣ་གླིང་པའི་གསུང་
འབུམ་དང༌། གཤིན་རྗེ་ཚེ་བདག་སོགས་གཤིན་རྗེའི་ཆོས་སྐོར་ཆ་
ཚང༌། འབྲི་གུང་གི་བསྟན་སྲུང་ཡོངས་རྫོགས་ཀྱི་དབང་ལུང་གི་རྒྱུན་
བཞེས་སོ། །
དགུང་ལོ་བཅུ་གཅིག་པ་ལྕགས་རྟ་(སྤྱི་ལོ་1810)ལོར། འབྲི་གུང་
ཞབས་དྲུང་རིན་པོ་ཆེའི་མདུན་ནས་བཀའ་བརྒྱད་བདེ་གཤེགས་་་་་་་
འདུས་པའི་དབང་ལུང་ཆ་ཚང་དང༌། བཀའ་བརྒྱུད་གསེར་ཕྲེང་གི་
ལུང་སོགས་བཞེས། སྐྱབས་མགོན་གྱི་（རང་རྣམ་མཁའ་འགྲོའི་ཞལ་
ལུང་》ལས། “ལྕགས་ཕོ་རྟའི་ལོ་ལ་ཡང་རི་སྒར་དུ་བཀའ་བརྒྱད་
བདེ་གཤེགས་པའི་འདུས་པའི་དབང་ལུང་ཆ་ཚང་།” ཞེས་གསུངས་
སོ། །རྒྱལ་སྲས་རིན་པོ་ཆེ་འཇིགས་མེད་བདེ་ཆེན་གྱི་མདུན་ནས།
36



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཀློང་ཆེན་སྙིང་ཐིག་དང་། ནི་གུ་ཆོས་དྲུག་གི་དབང་ལུང་ལེགས་པར་
གསན། ལོ་འདིའི་སྟོན་དགུན་མཚམས་སུ་རིག་འཛིན་འཇིགས་མེད་
གླིང་པའི་གདན་ས་ཚེ་རིང་ལྗོངས་ནས་བསུ་བ་འབྲི་གུང་རྫོང་གསར་་་
དུ་འབྱོར། དེ་ནས་ཚེ་རིང་ལྗོངས་སུ་ཕེབས། ལམ་བར་དུ་བསམ་
ཡས་ལ་བྱོན། འཇིགས་གླིང་གི་སློབ་མ་སྒོམ་ཆེན་ཡེ་ཤེས་རྡོ་རྗེ་སོགས་
ཀྱིས་བསུ་བ་རྒྱ་ཆེར་ཕུལ། བསམ་ཡས་དང་མཆིམས་ཕུ་སོགས་ཀྱི་
གནས་དང་རྟེན་གསུམ་མཇལ། ཚོགས་འཁོར་དང་མཆོད་པ་རྒྱ་ཆེར་
ཕུལ། རྟེན་གནས་མཇལ་བའི་རྐྱེན་གྱིས་བག་ཆགས་སད་དེ་སྔོན་གྱི་
ལོ་རྒྱུས་རྣམས་གསལ་བར་ཐུགས་ལ་འཁྲུངས་པ་བྱུང་། དེ་ནས་རིམ་
བཞིན་རྗེ་ཕག་མོ་གྲུ་པ་རྡོ་རྗེ་རྒྱལ་པོའི་གདན་ས་ཕག་གྲུ་མཐིལ་དང་།
མ་གཅིག་ལབ་སྒྲོན་གྱི་གདན་ས་ཟངས་རི་མཁར་དམར། ཆོས་རྒྱལ་
གྱི་མཆོད་གནས་ཁྲ་འབྲུག་སྒྲོལ་མ་ལྷ་ཁང་། བཙན་པོའི་ཕོ་བྲང་ཡུམ་
བུ་བླ་མཁར། རྟག་སྤྱན་འབུམ་པ། རས་ཆུང་འབུམ་པ། གུང་ཐང་
འབུམ་པ་སོགས་ཀྱི་གནས་དང་རྟེན་གསུམ་རྣམས་ལེགས་པར་མཇལ་
ཏེ་གདན་ས་ཚེ་རིང་ལྗོངས0 སུ་འབྱོར། རྒྱལ་ཡུམ་སྒྲོལ་དཀར་དང་།
སྐྱེ་གོང་གི་སློབ་མ་རྣམས་དང་མཇལ། ཞབས་ཏོག་ཕུན་སུམ་ཚོགས་
པར་བསྒྲུབས། འཇིགས་གླིང་གི་སྐུ་གདུང་ཆེན་མོའི་མདུན་ནས་བླ་
སློབ་ཡོངས་ཀྱིས་ཚོགས་འཁོར་རྒྱ་ཆེར་བསྐོར། བཀའ་སྲུང་དང་རྟེན་
0 ཚེ་རིང་ལྗོངས་དང་དཔལ་རི་ཐེག་ཆེན་གླིང་སོགས་གོང་དུ་སྨོས་པའི་གནས་དགོན་རྣམས་
དབུས་ཕྱོགས་ལྷོ་ཁའི་ཡུལ་ན་གནས་སོ།།
37



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསུམ་སོགས་ལ་མཆོད་འབུལ་ཕུལ་ཏེ་གདན་ས་དེར་རེ་ཞིག་་
བཞུགས། དེ་ནས་གཏེར་ཆེན་ཤེས་རབ་འོད་ཟེར་སོགས་གོང་མ་
རིམ་བྱོན་གྱི་གདན་ས་དཔལ་རི་ཐེག་ཆེན་གླིང་དུ་བྱོན། གཙུག་ལག་
ཁང་དང་གདུང་རྟེན་རྣམས་ལ་ཕྱག་མཆོད་དང་། བཀའ་སྲུང་
རྣམས་ལ་གསོལ་མཆོད། གྲྭ་ཚང་སོ་སོ་ལ་གཏོང་སྒོ་རྒྱ་ཆེར་མཛད།
སེར་སྐྱ་ཕོ་མོ་ཡོངས་ལ་ཞི་ཁྲོ་དགོངས་པ་ཡང་ཟབ་ཀྱི་དབང་དང་།
ཚེ་དབང་སོགས་གནང་། ཚེ་རིང་ལྗོངས་དང་དཔལ་རི་ཐེག་ཆེན་
གླིང་ནི་རིག་འཛིན་འཇིགས་མེད་གླིང་པའི་གདན་ས་གཙོ་བོ་ཡིན།
ཁོང་གི་སློབ་མ་སྐར་ཚོགས་ལྟ་བུའང་གདན་ས་འདི་གཉིས་ལས་བྱུང་
བ་ཡིན། དེ་ནས་ཕྱིར་འབྲི་གུང་དུ་ཆས། ལམ་བར་ནས་རིམ་བཞིན་
སྲོང་བཙན་བང་སོ་དང་། ཚེ་ཆུ་འབུམ་པ། ཨོ་རྒྱན་པདྨའི་སྒྲུབ་
གནས་ཡར་ལུང་ཤེལ་བྲག བསམ་ཡས་གཡའ་མ་ལུང་སོགས་ཀྱི་
གནས་དང་རྟེན་གསུམ་རྣམས་ལེགས་པར་མཇལ་ཏེ་འབྲི་གུང་རྫོང་་་
གསར་དུ་ཕེབས་སོ། །
དགུང་ལོ་བཅུ་གཉིས་པ་ལྕགས་ལུག་(སྤྱི་ལོ་1811) ལོར། སྐྱབས་
མགོན་འཁོར་བཅས་དབུས་ལྷ་ལྡན་དུ་བྱོན། འཛམ་གླིང་རྟེན་གྱི་
གཙོ་བོ་ཇོ་ཤཱཀ་རྣམ་གཉིས་དང་། རྩེ་ཕོ་བྲང་པོ་ཏ་ལ་སོགས་གནས་
དང་རྟེན་གསུམ་རྣམས་ལེགས་པར་མཇལ། སྡེ་པ་གཞུང་གིས་སྐྱབས་
མགོན་འཁོར་བཅས་ལ་སྣེ་ལེན་གཟབ་རྒྱས་དང་། ལྷག་པར་དུ་རྒྱལ་
བ་སྐུ་ཕྲེང་དགུ་པ་འཇམ་དཔལ་རྒྱ་མཚོའི་རྒྱལ་ཚབ་དེ་མོ་ངག་དབང་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བློ་བཟང་ཐུབ་བསྟན་འཇིགས་མེད་རྒྱ་མཚོས་སྐྱབས་མགོན་ལ་མཁན་
པོའི་གོ་ས་དང་། བཀའ་ཤོག ཞྭ་བེར་སོགས་མཆོད་རྫས་གྱ་ནོམ་པ་
དང་འཇའ་ས་བཅས་གནང་། ཞབས་ཏོག་དང་གུས་བཀུར་བླ་ན་
མེད་པ་ཐོབ་བོ། །དེ་ནས་ཕྱིར་འབྲི་གུང་རྫོང་གསར་དུ་ཕེབས། །
སྐབས་དེར་ཁམས་ནས་རྩ་བའི་བླ་མ་རྡོ་གྲུབ་ཆེན་གྱིས་བཀའ་ཤོག་་་་
དང་བསུ་མ་བཅས་འབྲི་གུང་རྫོང་གསར་དུ་འབྱོར། རྡོ་གྲུབ་ཆེན་གྱི་
བཀའ་ལྡོག་པར་དཀའ་བས། འབྲི་གུང་དང་སྡེ་པ་གཞུང་གིས་
གནང་བ་ཐོབ། དེ་ནས་ལོ་འདིའི་ཟླ་བ་༡༢ པའི་ཚེས་༣་ལ་འབྲི་གུང་
རྫོང་གསར་ནས་སྒར་ཆེན་བཀྱགས་ཏེ་ཁམས་མགོ་ལོག་རང་ཡུལ་དུ་་་
ཆས། སྐུ་དྲག་སོགས་རྟ་བ་བརྒྱ་ཕྲག་ལྷག་གིས་ཞག་གསུམ་གྱི་བར་
སྐྱེལ་མ་མཛད། སྐབས་འདིར་འབྲི་གུང་སྐྱབས་མགོན་རྣམ་གཉིས་
གཙུག་གི་རྒྱན་དུ་བསྟེན་ནས་བཀའ་རྙིང་གི་ཆོས་སྐོར་མང་པོའི་་་་་་
དབང་ལུང་ཁྲིད་གསུམ་གྱི་གདམས་བཅུད་ཀྱི་རྒྱུན་རྣམས་ལེགས་པར་
བཞེས། སྐུ་གོང་མའི་གདན་ས་བསམ་ཡས་དང༌། ཚེ་རིང་ལྗོངས།
དཔལ་རི་སོགས་སུ་ཞབས་ཀྱིས་བཅག གཞན་ཡང་ལྷ་ལྡན་སོགས་
གནས་ཆེན་རྣམས་ལ་ཕྱག་སྐོར་དང་འབྲེལ་འཇོག་སོགས་མཛད་དེ་
འབྲི་གུང་རྫོང་གསར་བཅས་ནས་མི་ལོ་བརྒྱད་ལ་བཞུགས་སོ། །



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བརྒྱད་པ། ཕྱིར་རྡོ་གྲུབ་སྒར་དུ་ཕེབས་པའི་སྐོར།
དགུང་ལོ་བཅུ་གསུམ་པ་ཆུ་སྤྲེལ་(སྤྱི་ལོ་1812)ལོར། རྩ་བའི་བླ་
མ་རྡོ་གྲུབ་ཆེན་གྱི་གདན་ས་གཉིས་པ་ཡར་ལུང་པདྨ་བཀོད་༧ དུ་་་་་་
ཕེབས། བླ་གྲྭ་ཡོངས་ཀྱིས་མགུར་དབྱངས་སོགས་ཀྱིས་སྣ་དྲངས་ཏེ་
རྟེན་འབྲེལ་ཕུན་སུམ་ཚོགས་པའི་སྒོ་ནས་ཕེབས་བསུ་རྒྱ་ཆེར་མཛད། །
རྩ་བའི་བླ་མ་རྡོ་གྲུབ་ཆེན་དང་མཇལ། བླ་སློབ་གཉིས་ཐུགས་ཡིད་
གཅིག་འདྲེས་སུ་གྱུར། བླ་མས་སྐྱབས་མགོན་ལ་གཟིམས་ཁང་དང་
མཁོ་ཆས་གྱ་ནོམ་སོགས་ཕུལ། རྗེ་གོང་མའི་སློབ་མ་པདྨ་ཆོས་གྲགས་
ཉེ་གནས་མཁན་པོར་བསྐོས། དེ་ནས་སྐྱབས་མགོན་གྱིས་རིང་ལུགས་
སྔ་འགྱུར་རྙིང་མའི་ཆོས་ལ་ཐོས་བསམ་མཛད། རྗེ་བླ་མའི་མདུན་
ནས་དམ་ཆོས་བདེ་ཆེན་ལམ་མཆོག ཀློང་ཆེན་མཛོད་བདུན།
འཇིགས་གླིང་བཀའ་འབུམ་སོགས་ཀྱི་དབང་ལུང་ཁྲིད་གསུམ་གྱི་རྒྱུན་
རྣམས་ལེགས་པར་བཞེས། ཞི་ཁྲོ་དགོངས་པ་རང་གྲོལ་གྱི་དབང་
རྒྱས་འབྲིང་བསྡུས་གསུམ་གྱི་སྨིན་ཁྲིད་གནད་དུ་སྨིན་པ་ཞག་བརྒྱ་་་་
མཛད་པ། སྐྱབས་མགོན་གྱི་སློབ་ཆེན་མདོ་དྲི་མེད་གྲགས་པས་
མཛད་པའི《 སྐྱབས་རྗེ་གྲུབ་དབང་ཡེ་ཤེས་རྡོ་རྗེའི་རྣམ་ཐར་རགས་་་་
རིམ་དོན་རྒྱན་སོ་ལྔའི་ལམ་ནས་དྲངས་པ་དབྱངས་ཅན་རྒྱུད་མངས》
0 ཡར་ལུང་ངམ་ཡར་ཀླུང་པདྨ་བཀོད་ནི། དེང་སྐབས་སི་ཁྲོན་ཞིང་ཆེན་དཀར་མཛེས་ཁུལ་
གསེར་ཐར་རྫོང་ཡར་ལུང་ཤང་གི་མངའ་འོག་ན་གནས་སོ།།
40



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ལས། “ཆུ་སྤྲེལ་དགུང་ལོ་བཅུ་གསུམ་བཞེས་པའི་ཉིན་དུ་གྲུབ་དབང་
རིན་པོ་ཆེའི་དྲུང་ནས། ཐུན་མོང་དང་ཐུན་མོང་མ་ཡིན་པའི་སྨིན་
གྲོལ་གྱི་གདམས་པའི་བདུད་རྩི་ལ་ལོངས་སྤྱོད་ཅིང་། མཚན་སྣང་དུ་
དཔའ་བོ་མཁའ་འགྲོའི་བརྡ་ཆོས་སྟོན་པ་ལ་བརྟེན་ཏེ་ས་ལམ་བགྲོད་་་
ཚུལ་སྟོན་པ།” ཞེས་གསུངས་སོ། །
དགུང་ལོ་བཅུ་བཞི་པ་ཆུ་བྱ་(སྤྱི་ལོ་1813)ལོར། རྡོ་གྲུབ་སྒར་
ཡར་ཀླུང་པདྨ་བཀོད་ནས་རྣ་ཟོག་བླ་མ་བཀྲ་ཤིས་རྒྱ་མཚོའི་མདུན་་་་
ནས། གནམ་ཆོས་མི་འགྱུར་རྡོ་རྗེའི་གཏེར་ཆོས་ཀྱི་ལུང་གསན།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ཆུ་བྱ་
ལོའི་དཔྱིད་དེར་ཆུ་ཟོག་བླ་མ་བཀྲ་ཤིས་རྒྱ་མཚོ་གདན་དྲངས་ཏེ།
གནམ་ཆོས་ཀྱི་དབང་ལུང་གནང་།” ཞེས་གསུངས་སོ། །བླ་མའི་དྲུང་
ནས་གནམ་ཆོས་མི་འགྱུར་རྡོ་རྗེའི་གཏེར་ཆོས་ཀྱི་དབང་དང༌། རིག་
འཛིན་འཇའ་ཚོན་སྙིང་པོའི་གཏེར་ཆོས་དང་། མཁས་གྲུབ་ཀརྨ་
ཆགས་མེད་ཀྱི་རི་ཆོས་དང་གཅོད་སོགས་གསུང་འབུམ་པོད་བཅུའི་་་་
དབང་ལུང་། བཀའ་བརྒྱད་བདེ་འདུས་ཀྱི་དབང་ལུང་། རྒྱུད་
བཅུ་བདུན། སྙིང་ཐིག་ཡ་བཞི། རིག་འཛིན་སྲོག་སྒྲུབ། རིག་
འཛིན་ཡོངས་འདུས་སོགས་ཀྱི་དབང་ལུང་རྒྱ་ཆེར་གསན། དགེ་བ་
གསུམ་གྱི་དོན་ཁྲིད། གཅོད་ཀྱི་ཟབ་ཁྲིད་མ་ཅིག་སྙན་རྒྱུད། །
གཏེར་གཅོད་པོད་དྲུག་བཅས་གཅོད་ཀྱི་དབང་ལུང་ཆ་ཚང་བར་་་་་་
བཞེས། ཕུར་ཐོག་སྟོང་གི་བདག་པོ་དཔལ་ཆེན་ནམ་མཁའ་འཇིགས་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མེད་དང་ལྷན་དུ་མུན་པའི་རྣལ་འབྱོར་ཡང་ཏི་ནག་པོ་གསེར་གྱི་འབྲུ་
གཅིག རྫོགས་ཆེན་ཨ་ཏིའི་ཟབ་དོན་སོགས་ཀྱི་ཁྲིད་དང་ལུང་བཞེས།
དགུན་དུས་སུ་ཞག་བརྒྱའི་བར་དུ་རྩ་རླུང་དང་། རྫོགས་ཆེན་གྱི་ཁྲིད་
ལ་ཉམས་ལེན་མཛད། རྫོགས་ཆེན་དགོན་ནས་བླ་སྤྲུལ་དྲུག་ཅུ་ལྷག་
རྡོ་གྲུབ་སྒར་དུ་དབང་ལུང་ཁྲིད་ཀྱི་རྒྱུན་བཞེས་སར་ཕེབས། སྐབས་
དེར་རྫོགས་ཆེན་མི་འགྱུར་ནམ་མཁའི་རྡོ་རྗེའི་མདུན་ནས། དཀོན་
མཆོག་སྤྱི་འདུས་ཀྱི་དབང་ལུང་བཞེས། ཞེ་ཆེན་བླ་མ་ཨོ་རྒྱན་ནོར་
བུའི་མདུན་ནས། རྒྱལ་དབང་ལྔ་པའི་དག་སྣང་རྒྱ་ཅན། བཀའ་
བརྒྱད་རང་ཤར་གྱི་དབང་ལུང་གསན་ནོ། །
དགུང་ལོ་བཅོ་ལྔ་པ་ཤིང་ཁྱི་(སྤྱི་ལོ་1814）ལོར། རྡོ་གྲུབ་སྒར་
ཡར་ཀླུང་པདྨ་བཀོད་ནས་རྗེ་བླ་མ་དང་ལྷན་དུ་བདུད་རྩི་སྨན་སྒྲུབ་་་་
ཆེན་མོ་ཟླ་བ་གཅིག་ལ་འཚོགས། ཉམས་སྣང་དཔག་མེད་ཐུགས་ལ་
འཁྲུངས། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》
ལས། “དེ་ནས་ཁྱི་ལོ་གསར་ཚེས་ལ་ཞི་ཁྲོ་དགོངས་པ་རང་གྲོལ་ལ་
རྟེན་པའི་བདུད་རྩི་སྨན་གྱི་སྒྲུབ་པ་ཟླ་བ་གཅིག་གི་བར། རྗེ་བླ་མ་རྡོ་
རྗེ་རྒྱལ་པོ་བཞུགས་ནས། སློབ་བུ་དམ་ཚིག་དང་ལྡན་པ་ལྔ་བཅུ་ཙམ་
གྱིས་སྒྲུབ་ཅིང་།” ཞེས་གསུངས་སོ། །རྡོ་གྲུབ་བླ་མས་སྔར་དབང་
ལུང་གནང་བ་རྣམས་སླར་ཡང་གཏད་རྒྱ་དང་སྨོན་ལམ་མཛད།
སྐབས་དེར་སྡེ་དགེ་ས་དབང་མཆོག་གིས་དཔོན་འཁོར་སུམ་ཅུ་ལྷག་་་
སྐྱབ ས་མ གོན་རིན་པོ་ཆེ་གདན་ཞུ་ལ་མངག་པ་རྣམས་འབྱོར།



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཉ་ཤ་་་་་...
སྐྱབས་མགོན་དང་ཉེ་གནས་ཆོས་གྲགས་སོགས་དཔོན་འཁོར་རྣམས་་
ཀྱི ས་སྒར་བཀྱགས་ཏེ་སྡེ་དགེའི་རྒྱལ་ས་ལྷུན་གྲུབ་སྟེང་༧ དུ་ཆས།
ལམ་བར་སྔ་འགྱུར་རྙིང་མའི་གདན་ས་ཆེན་པོ་ཞེ་ཆེན་དགོན་༧ དུ་་་་
ཕེབས། གནས་དང་རྟེན་གསུམ་རྣམས་མཇལ། རབ་འབྱམས་སྤྲུལ་
བའི་སྐུ་འགྱུར་མེད་ཐེག་མཆོག་བསྟན་པའི་རྒྱལ་མཚན་ཁྲི་སྟོན་་་་
མཛད། ཞེ་ཆེན་གདན་ཚབ་ཀྱི་མདུན་ནས། བྱང་གཏེར་ཐུགས་སྒྲུབ་
རྣམ་གསུམ་གྱི་དབང་ལུང་བཞེས། དེ་ནས་རིམ་བཞིན་སྡེ་དགེ་རྒྱལ་
ས་ལྷུན་གྲུབ་སྟེང་དུ་འབྱོར། སྡེ་དགེ་ས་དབང་གིས་ཕེབས་བསུ་རྒྱ་
ཆེར་མཛད། ཀློང་ཆེན་སྙིང་ཐིག་གི་ཆོས་འཁོར་ཟབ་རྒྱས་བསྐོར།
བུམ་སྒྲུབ་ཆེན་མོའི་རྡོ་རྗེ་སློབ་དཔོན་མཛད། ནོར་རྫས་བསམ་གྱིས་
མི་ཁྱབ་པའི་འབུལ་བ་བྱུང་ངོ༌། །དེ་ནས་རྡོ་གྲུབ་བླ་མའི་བཀའ་
བཞིན་རྫ་ཆུ་ཁར་བྱོན། སྐུ་གོང་མའི་སློབ་མ་འཇིགས་མེད་རྒྱལ་བའི་
མྱུ་གུ། འཇིགས་མེད་ངོ་མཚར་རྒྱ་མཚོ་སོགས་མཇལ། དེ་དག་གིས་
བཀུར་སྟི་དང་འབུལ་བ་རྒྱ་ཆེར་ཕུལ་བའོ། །དེ་ནས་སྟོན་དགུན་
མཚམས་སུ་ཕྱིར་བླ་མའི་སྒར་དུ་ཕེབས། རྩ་བའི་བླ་མའི་མདུན་ནས།
ཡོན་ཏན་མཛོད་གྱི་རང་འགྲེལ་བདེན་གཉིས་ཤིང་རྟ་དང་། རྣམ་
མཁྱེན་ཤིང་རྟ། ཁྲིད་ཡིག་ཡེ་ཤེས་བླ་མ། དྭགས་པོ་ཐར་རྒྱན་གྱི་ཁྲིད་
0 སྡེ་དགེའི་རྒྱལ་ས་ལྷུན་གྲུབ་སྟེང་ནི་དེང་དཀར་མཛེས་ཁུལ་སྡེ་དགེ་རྫོང་གི་ལྟེ་བ་ཡིན།
(2 ཞེ་ཆེན་དགོན་ནི་སྔ་འགྱུར་རྙིང་མའི་གདན་ས་ཆེན་པོ་དྲུག་གི་ཡ་གྱལ་ཡིན། སྡེ་དགེ་རྫོང་གི་
མངའ་འོག་ན་གནས་སོ།།



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཟབ་རྒྱས་བཞེས། གཞན་ཡང་ཉང་ལུགས་གུ་རུ་དྲག་པོ། རྟ་ནག
ཕག་མོའི་དབང་ལུང་ཁྲིད་གསུམ་གནད་དུ་སྨིན་པར་བཞེས། སྐྱབས་
མགོན་གྱི་（རང་རྣམ་མཁའ་འགྲོའི་ཞལ་ལུང་》ལས། “ ཕག་མོའི་ཚེ་
དབང་གི་ཚེ་ངེད་ཅག་ཁ་ཤས་ལ། ཡེ་ཤེས་བྱིན་དབབ་ཀྱི་རྟགས་
མངོན་དུ་གྱུར་ནས་སཾ་སྐྲྀ་ཏའི་སྐད་དང༌། ལུས་ནམ་མཁའ་ལ་འཕར་
བ། ཉིན་ཞག་ཕྲུག་གཅིག་ཏུ་བརྗོད་བྲལ་གྱི་ངང་དུ་འབྱམས་ཀླས་པ་
སོགས་བྱུང་།” ཞེས་གསུངས་སོ། །
དགུ་པ། སླར་ཡང་དབུས་ལྷ་ལྡན་དུ་ཕེབས་པའི་སྐོར།
དགུང་ལོ་བཅུ་དྲུག་པ་ཤིང་ཕག་(སྤྱི་ལོ་1815) ལོར། རྡོ་གྲུབ་སྒར་
ནས་ཡོན་ཏན་མཛོད་ཀྱི་ཁྲིད་རིམ་བཞིན་གསན་ཏེ་མཇུག་རྫོགས།
ཡོན་ཏན་མཛོད་ཀྱི་ཁྲིད་འདི་ཤིང་ཁྱི་ལོའི་དགུན་དུས་སུ་མགོ་་་་་་་་
བརྩམས་ནས་ཤིང་ཕག་ལོའི་དཔྱིད་ཀྱི་དུས་སུ་མཇུག་རྫོགས། དེའང་
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། ཤིང་ཁྱི་
ལོའི་མཛད་རྣམ་བརྗོད་པའི་སྐབས་སུ་འདི་ལྟར་བཀོད་འདུག
“དགུན་དཔྱིད་འདིར་སློབ་སྦྱོང་ལ་ནན་ཏན་གྱིས་དང་། མཐུན་རྐྱེན་
ཡོ་བྱད་མི་དམན་པར་འདུག་པས། སང་དབྱར་ཐོག་ཏུ་ཅིས་ཀྱང་ལྷ་
ལྡན་དུ་འགྲོ་དགོས།” ཞེས་རྡོ་གྲུབ་ཆེན་གྱིས་བཀའ་ཕབ། ཡོན་ཏན་
མཛོད་ཀྱི་ཁྲིད་འདི་ཞག་བརྒྱ་དང་ལྔ་བཅུའི་ཡུན་ལ་གསན་ཡོད་དོ། །



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
རྩ་བའི་བླ་མ་རྡོ་གྲུབ་རིན་པོ་ཆེས་མཁྱེན་བརྩེ་གཅིག་པུ་ལ་དྲང་སྲོང་་་
ལོ་ཀྲིའི་དབང་དང་རིག་གཏད་ཞིབ་པར་གནང་སྟེ། བླ་མའི་ཞལ་
ནས། ལོ་འདིར་ཁྱེད་ལྷ་ལྡན་དུ་ཕེབས་དགོས། དགོས་པ་ཆེན་པོ་ལྔ་
ཡོད་ཅེས་གསུངས། དེའང་དགོས་པ་དང་པོ་ཁམས་ར་ཉག་གཏེར་
སྟོན་གྱི་དྲུང་ནས་རྟ་མགྲིན་གྱི་དབང་དང་ཚེ་དབང་བཞེས་པ་དང༌།
གཉིས་པ་བསམ་ཡས་ནས་མཎྜལ་འབུམ་ཐེར་འབུལ་བ། གསུམ་པ་
བསམ་ཡས་མཆིམས་ཕུ་ནས་གུ་རུའི་སྒྲུབ་པ་བདུན་མཚམས་གཅིག་་་་
བཞུགས་པ། བཞི་པ་བསམ་ཡས་དཀོར་མཛོད་ནས་གཉན་ས་གཅོད་
པ། ལྔ་པ་ལྕགས་ཟམ་ཆུ་བོ་རི་ལ་གནས་འབྲེལ་འཇོག་པའོ། །གཞན་
ཡང་ཆོས་དང་འཇིག་རྟེན་གི་བསླབ་བྱ་མང་དུ་གསུངས་སོ། །དེ་ནས་
ཤིང་ཕག་ལོའི་ཟླ་༤པའི་ཚེས་༣ ཉིན་ཉེ་གནས་ཆོས་གྲགས་སོགས་་་་་
དཔོན་གཡོག་ལྔ་བཅུ་ལྷག་བྱས་ཏེ་ལྷ་ལྡན་དུ་ཆས། རིམ་བཞིན་རྫ་ཆུ་
ཁར་སླེབས། སྡེ་དགེ་ས་དབང་གི་སྐྱེལ་མ་དང་། ཕ་ཡབ་བསོད་
ནམས་ཕན་སོགས་མགོ་ལོག་གི་སྐྱེལ་མའང་དེར་འབྱོར། དེ་ནས་
དཔོན་འཁོར་བརྒྱ་ཕྲག་ལྷག་བྱས་ནས་རིམ་བཞིན་ལྷ་ལྡན་དུ་ཆས། །
འབྲི་ཆུ་ཁའི་རྫ་བར་གྲུ་ཁར་སླེབས། སྐབས་དེར་ར་ཉག་གཏེར་སྟོན་
དང་མཇལ། རྟ་མགྲིན་དང་ཚེ་དབང་གི་དབང་ལུང་བཞེས། ར་
ཉག་གྲུབ་ཆེན་གྱིས་མེ་མདའི་ནང་ཟངས་ཀྱི་རྡེའུ་ཞིག་སྤྲད་དེ་སྐྱབས་་་
མགོན་གྱི་ཐུགས་གར་གཏད་ནས་མེ་མདའ་བསྣུན། ཟངས་རྡེའུ་དེ་
རྟ་མགྲིན་གྱི་སྐུ་གྱུར་ཡོད་པ་སོགས་གྲུབ་རྟགས་བསམ་གྱིས་མི་ཁྱབ་པ་
45



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བསྟན། བླ་སློབ་གཉིས་ཐུགས་ཡིད་གཅིག་ཏུ་འདྲེས། འདི་ནི་བླ་མས་
གསུངས་པའི་དགོས་པ་དང་པོ་གྲུབ་པའོ། །བྱང་ནག་ཆུ་ཁ་ནས་ཡར་
ཞག་ཤས་སོང་མཚམས་འབྲི་གུང་གི་ཕེབས་བསུ་འབྱོར། ཐོག་མར་
འབྲི་གུང་མཐིལ་དང༌། དེ་ནས་རྫོང་གསར་ལ་ཕེབས། འབྲི་གུང་
ཞབས་དྲུང་དང་རྒྱལ་སྲས་བཅས་མཇལ། སྐྱབས་མགོན་རྣམ་གཉིས་
སོགས་འབྲི་གུང་ཚང་ལ་ཕྱག་རྫས་རྒྱ་ཆེར་ཕུལ་བའོ། །དེ་ནས་རིམ་
བཞིན་ལྷ་སར་བྱོན། རྒྱལ་ཚབ་དེ་མོ་རིན་པོ་ཆེས་སྣེ་ལེན་གཟབ་རྒྱས་
མཛད། ཇོ་ཤཱཀ་རྣམ་གཉིས་སོགས་རྟེན་གཙོ་རྣམས་ལ་གསེར་ཆབ་
ཕུལ། སྐུ་གོང་མའི་སློབ་མ་ཀློང་ཆེན་རོལ་བ་རྩལ་གྱི་མདུན་ནས།
ཕུར་བ་འབུམ་ནག རྫོགས་ཆེན་དགོངས་པ་ཟང་ཐལ། ཕག་མོ་ཟབ་
རྒྱ་སོགས་ཀྱི་དབང་ལུང་བཞེས། དེ་ནས་དབུས་རི་ལ་བར་སྐོར་
ཕེབས། ཟུར་མཁར་ཐེག་ཆེན་གླིང་གི་རྒྱལ་སྲས་དང་མཇལ། རྒྱལ་
སྲས་ཀྱི་ཕ་ཡབ་ཀྱི་གཏེར་ཆོས་ཚེ་དབང་དང༌། རྟ་མགྲིན། ཕུར་བ་
དྲེགས་འདུལ་གནམ་ལྕགས་འཁོར་ལོ་སོགས་ཀྱི་དབང་ལུང་བཞེས།
དེ་ནས་རིམ་བཞིན་བསམ་ཡས་ལ་འབྱོར། དབུ་རྩེ་རིགས་གསུམ་
སོགས་ལྷ་ཁང་རྣམས་ལ་སྟོང་མཆོད་ཕུལ། མཁན་སློབ་ཆོས་གསུམ་
གྱི་དུས་སུ་བཞེངས་པའི་རྡོ་སྐུ་བྱང་ཆུབ་ཆེན་པོའི་དྲུང་དུ་མཎྜལ་་་་་་
འབུམ་ཐེར་ཕུལ། འདི་ནི་བླ་མའི་དགོངས་པ་གཉིས་པ་གྲུབ་པའོ། །
བསམ་ཡས་ཀྱི་བར་ཁང་གཡུ་ཞལ་འབར་བ་ནས་གུ་རུ་པདྨ་ལ་གསོལ་
བ་རྩེ་གཅིག་ཏུ་བཏབ་སྟེ་བདུན་མཚམས་གཅིག་ལ་བཞུགས་ཚོགས་་་་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
འཁོར་བསྐོར། སྔོན་གནས་རྗེས་དྲན་དང་རྟགས་མཚན་དུ་མ་བྱུང་།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ སྔོན་
ཚེ་གུ་རུ་ཡབ་ཡུམ་གྱི་རྗེས་འབངས་སྐལ་བ་དང་ལྡན་པ་རྣམས་ལ།
ཟབ་པ་དང་རྒྱ་ཆེ་བའི་སྨིན་གྲོལ་གྱི་གདམས་པ་གནང་བ་རྣམས།
ཡིད་ཡུལ་དུ་ལྷང་ལྷང་རེ་དྲན་ཚེ་ཡིད་སྐྱོ་ཞིང་། མོས་གུས་མཆི་མ་
འཁྲུག་པ་ཙམ་བྱུང་།” ཞེས་གསུངས་པ་དང༌། གཞན་ཡང་གུ་རུ་
པདྨའི་ཞལ་དངོས་སུ་གཟིགས་ཏེ་གསུང་གླེང་མང་དུ་མཛད་ཚུལ་་་་་་
སོགས་རང་རྣམ་དུ་བཞུགས་སོ། །དེ་ནས་བསམ་ཡས་མཆིམས་ཕུར་
སྔ་ཕྱི་ཐེངས་གཉིས་ཕེབས། ཚོགས་འཁོར་དང་མཆོད་པ་རྒྱ་ཆེར་
ཕུལ། ཐེངས་རྗེས་མར་ཕེབས་སྐབས་བླ་མ་རིག་འཛིན་འདུས་པ་ལ་
བརྟེན་ནས་སྒྲུབ་པ་གནད་དུ་སྨིན་པར་མཛད། ཞག་དང་པོའི་
སྐབས་སུ་མི་རྟག་པ་ཁོ་ན་ཐུགས་ལ་འཁྲུངས། ཞག་ལྔ་པའི་དུས་སུ་
འཇའ་འོད་ཀྱི་ཀློང་ནས་གུ་རུ་གཙོ་འཁོར་གསུམ་མངོན་སུམ་དུ་་་་་་
མཇལ། ཞག་བདུན་པའི་ནུབ་མོ་རྨི་ལམ་འོད་གསལ་གྱི་ངང་ནས་
མཆོད་རྟེན་བདེ་བྱེད་བརྩེགས་པར་ཕེབས། རྡོ་རྗེ་སེམས་དཔའ་
དང་། ཡེ་ཤེས་ཀྱི་མཁའ་འགྲོ་མ་རྣམས་ཀྱིས་དབང་བསྐུར་ཞིང་བྱིན་
གྱིས་བརླབས། དགོངས་གཏེར་ནམ་མཁའི་མཛོད་ལ་དབང་བའི་
བཀའ་གཏད་གནང་། ཞག་བཅུ་གསུམ་གྱི་དུས་སུ་ཚོགས་འཁོར་རྒྱ་
ཆེར་བསྐོར། རྟགས་མཚན་སོགས་བསམ་གྱིས་མི་ཁྱབ་པ་བྱུང་ཡོད།
འདི་ནི་བླ་མའི་དགོངས་པ་གསུམ་པ་གྲུབ་པའོ། །དེ་ནས་རིམ་བཞིན་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
མཆིམས་ཕུའི་དུར་ཁྲོད་དུ་གཉན་ས་བཅད་དེ་ཕྱིར་བསམ་ཡས་སུ་་་་་
ཕེབས། བསམ་ཡས་དཀོར་མཛོད་གླིང་ནས་གཉན་ས་བཅད་དེ་
བཞུགས། རྒྱལ་པོའི་བླ་ཤིང་གི་མདུན་དུ་ཞག་གསུམ་དང༌། སྐུ་
འབག་གི་མདུན་དུ་ཞག་གསུམ། འོག་ཁང་འཛམ་གླིང་སྲོག་སྡུད་
ནས་ཞག་གཅིག་བཞུགས། སྐྱབས་མགོན་གྱི་（ རང་རྣམ་མཁའ་
འགྲོའི་ཞལ་ལུང་》ལས། “དཀོན་གཉེར་དང་བསམ་ཡས་རྫོང་
དཔོན་རྣམས་བོས་ནས། འོག་ཁང་གི་སྒོ་ཕྱེས་ཤིང་། ང་རང་ནང་
དུ་བཏང་། ཁོ་རང་གིས་ཕྱི་སྒོ་སྔར་ལྟར་སྒོ་ལྕགས་ཀྱིས་བསྡམས་ཕྱག་
མཐིལ་གྱིས་མནན་ནས་ཕྱིར་དེངས་སོང་། དཀོན་གཉེར་རྣམས་ཀྱང་
ང་རང་ལ་ལོ་གཞོན་པའི་སྟབས་ཀྱིས་སེམས་ཁྲལ་དུ་གྱུར། ང་རང་
ནང་དུ་སོང་བར་མུན་པ་ནག་རུམ་གྱིས་གང་འདུག་པ། དབང་སྡུད་
ཟིལ་གནོན་སོགས་གཅོད་ཀྱི་དམིགས་པ་རྣམས་གང་ལྕོགས་འབད་་་་
ཅིང་། གཙོ་བོ་ཉམས་ལེན་དང་བླ་མའི་མོས་གུས་ལ་བརྩོན་པ་དྲག་
པོ་བསྐྱེད། མིག་ལམ་དུ་གཟུགས་སྣ་ཚོགས་མཐོང་བ་དང་། སྒྲ་སྣ་
ཚོགས་ཐོས་པ། མིང་ནས་འབོད་པར་བྱེད་འདུག་པར་འཇིགས་སྐྲག་
གིས་གདུང་ཡང་། སྐྱབས་མགོན་ཆོས་ཀྱི་རྒྱལ་པོའི་ཞལ་བཀོད་ཡིན་
པས་འཇིགས་སྐྲག་གིས་འཆི་ཡང་འགྱོད་པ་མེད། ང་འཆི་བ་ལ་མི་
འཇིགས་ན་སྲིད་གསུམ་དགྲར་ལངས་ཀྱང་ཉམ་ང་མི་དགོས་སྙམ་་་་་
པའི་བརྟུལ་ཞུགས་ཀྱི་དཔའ་ངར་བསྐྱེད་ནས་བསྡད། མཐར་ཆོ་
འཕྲུལ་གྱི་སློང་ཚད་རྣམས་ཞི་ནས། ཚར་ཚར་མཐར་རྫོགས་པ་བྱུང་།



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
སྐབས་ཤིག་ན་དུང་རྒྱ་གླིང་སོགས་བྱས་ནས་ཆོས་སྐྱོང་ཐོག་ཕེབས་་་་་
ཀྱིས་སྒོ་ཕྱེས་ནས་བྱུང་། ང་རང་ཕྱིར་ཁྲིད་ཡོ་བྱད་ཁ་ཤས་བརྗེས། ང་
རང་སྟེང་དུ་སྐུ་འབག་གི་དྲུང་དུ་ཁྲིད། ཁ་དར་སྲིད་དུ་རིང་བ་ཞིག་
དང་བླ་རྡོ་བཅས་གཏད་ནས་དབུགས་དབྱུང་གཟེངས་བསྟོད་རྒྱ་ཆེར་
བྱས་བྱུང་།” ཞེས་གསུངས་པ། འདི་ནི་བླ་མའི་དགོངས་པ་བཞི་པ་
གྲུབ་པའོ། །བསམ་ཡས་ནས་རིམ་བཞིན་ཕག་གྲུའམ་གདན་ས་
མཐིལ་དང་། མ་གཅིག་ལབ་སྒྲོན་གྱི་གདན་ས་ཟངས་རི་མཁར་
དམར། ཆོས་རྒྱལ་སྲོང་བཙན་སྒམ་པོའི་དུས་སུ་བཏབ་པའི་ཁྲ་
འབྲུག་ལྷ་ཁང༌། རྗེ་གཉའ་ཁྲི་བཙན་པོའི་དུས་སུ་བཏབ་པའི་ཕོ་བྲང་
ཡུམ་བུ་བླ་མཁར། སྟག་སྤྱན་འབུམ་པ། རས་ཆུང་འབུམ་པ། གུང་
ཐང་འབུམ་པ་སོགས་མཇལ་ནས་གདན་ས་ཚེ་རིང་ལྗོངས་སུ་འབྱོར།
དེར་བཞུགས་ཀྱི་དགེ་འདུན་རྣམས་ཀྱིས་ཕེབས་བསུ་རྒྱ་ཆེར་མཛད།
རིག་འཛིན་འཇིགས་མེད་གླིང་པའི་སྐུ་གདུང་མཆོད་རྟེན་ཆེན་མོའི་་་་
དྲུང་དུ་ཚོགས་འཁོར་དང་མཆོད་འབུལ་བྱས། མགོན་ཁང་ལ་བསྐང་
གསོལ་ཟབ་རྒྱས་ཕུལ། གདན་ས་དེར་རེ་ཞིག་བཞུགས་རྒྱུའི་ཐུགས་
འདུན་ཆེ་ཡང་། གཞན་རྐྱེན་འགས་འཕྲལ་དུ་ཕེབས་དགོས་བྱུང་ངོ༌།།
དེ་ནས་རིམ་བཞིན་གཏེར་ཆེན་ཤེས་རབ་འོད་ཟེར་གྱི་གདན་ས་་་་་་
དཔལ་རི་ཐེག་ཆེན་གླིང་དུ་ཕེབས། གྲྭ་འཁོར་ཡོངས་ཀྱིས་ཕེབས་
བསུ་རྒྱ་ཆེར་མཛད་། མཚོ་རྒྱལ་སྤྲུལ་བའི་སྐུ་རིན་པོ་ཆེ་དང་མཇལ།
དེའི་སྐུ་དྲུང་ནས་གྲོལ་ཐིག་དགོངས་པ་རང་གྲོལ་གྱི་དབང་ལུང་ཁྲིད་་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསུམ་དང་། གཤིན་རྗེ་ནག་པོ་སུམ་བསྒྲིལ་གྱི་དབང་ལུང་ཆ་ཚང་།
གཏེར་ཆེན་ཤེས་རབ་འོད་ཟེར་གྱི་ཆོས་སྐོར་ཁ་ཤས་དང་། ར་སྟོན་
ཕུར་པ། རིག་འཛིན་ཐུགས་མཆོག་རྡོ་རྗེའི་གཏེར་ཆོས་ཕུར་བ་
དྲེགས་འདུལ་གནམ་ལྕགས་འཁོར་ལོའི་དབང་ལུང་ཆ་ཚང་། མཚོ་
རྒྱལ་བཀའ་ཐང་གི་ལུང་སོགས་ལེགས་པར་བཞེས། བླ་སློབ་གཉིས་
ཐུགས་ཡིད་གཅིག་འདྲེས་སུ་གྱུར། མཚོ་རྒྱལ་སྤྲུལ་བའི་སྐུའི་ཞལ་
ནས། གང་ཉིད་ཀྱིས་རྡོ་གྲུབ་རིན་པོ་ཆེའི་མདུན་ནས་ཀློང་ཆེན་སྙིང་
ཐིག་གི་ཞལ་ཁྲིད་། གཞི་ཁྲེགས་ཆོད། ལམ་ཐོད་རྒལ། གྲོགས་རྩ་
རླུང་གི་གདམས་པའི་གནད་ཀུན་ཐུགས་སུ་ཆུད་པར་མཛད་ནས།
སླར་གདན་ས་ཚེ་རིང་ལྗོངས་དང་དཔལ་རི་ཐེག་ཆེན་གླིང་དུ་ཕེབས་་
ནས་གཏན་བཞུགས་གནང་རྒྱུའི་གསོལ་བ་ཡང་ཡང་འདེབས་པ་ཡིན་
ཞེས་གསུངས་སོ། །དེ་ནས་རིམ་བཞིན་སྲོང་བཙན་བང་སོ། ཚེ་ཆུ་
འབུམ་པ། ཡར་ལུང་ཤེལ་བྲག་གི་གུ་རུའི་སྒྲུབ་གནས་ལ་མཆོད་
མཇལ་གནང་། ཡར་ལུང་ཤེལ་བྲག་ནས། གུ་རུ་ང་འདྲ་མས་སྤྱན་
འབྱེད་དང་ཞལ་འཛུམ་པ་ལན་མང་མཛད། གུ་རུའི་སྒྲུབ་གནས་
པདྨ་ཤེལ་ཕུག་ཏུ་ཞག་མཚམས་དང༌། དུར་ཁྲོད་ནས་གཉན་ས་
བཅད། པདྨ་ཤེལ་ཕུག་ཏུ་བཞུགས་སྐབས། བསྟན་སྲུང་ཡར་ལྷ་ཤམ་
པོ་དང་། ལྕེ་བཙུན་སེང་གེ་དབང་ཕྱུག ཁྲག་འཐུང་ནམ་མཁའ་
འཇིགས་མེད། འཁྲུལ་ཞིག་དབང་དྲག་རྒྱ་མཚོ་བཅས་ཀྱི་ཞལ་
གཟིགས་ཤིང་། ལུང་བསྟན་མང་དུ་གསུངས་པའོ། །དེ་ནས་བཙན་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཐང་གཡུ་ཡི་ལྷ་ཁང་དུ་ཕེབས། རྟེན་རྣམས་ལེགས་པར་མཇལ། རིམ་
བཞིན་བྱམས་པ་གླིང་དང་། གཏེར་ཆེན་འགྱུར་མེད་རྡོ་རྗེའི་གདན་
ས་ཨོ་རྒྱན་སྨིན་གྲོལ་གླིང་། བྱང་བདག་བཀྲ་ཤིས་སྟོབས་རྒྱལ་གྱི་
གདན་ས་ཐུབ་བསྟན་རྡོ་རྗེ་བྲག་ལ་ཕེབས། གནས་དང་རྟེན་གསུམ་
རྣམས་ལ་ཕྱག་བསྐོར་དང༌། མཆོད་འབུལ་རྒྱ་ཆེར་མཛད། མི་ཉག་
ལྕགས་ལ་རྒྱལ་པོའི་སྲས་མཁན་རིན་པོ་ཆེ་དང་ཞལ་མཇལ། ཐུགས་
ཡིད་གཅིག་འདྲེས་སུ་གྱུར་ཏོ། །དེ་ནས་གྲུབ་ཆེན་ཐང་སྟོང་རྒྱལ་པོའི་
གདན་ས་ལྕགས་ཟམ་ཆུ་བོ་རིར་ཕེབས། གནས་མཇལ་དང་ཚོགས་
འཁོར་ཟབ་རྒྱས་ཕུལ། ནུབ་མོ་རྨི་ལམ་འོད་གསལ་དུ་གྲུབ་ཆེན་ཐང་
སྟོང་རྒྱལ་པོར་མངོན་སུམ་དུ་མཇལ། གྲུབ་ཆེན་གྱིས་ཐོད་པ་བདུད་
རྩིས་བཀང་བ་ཞིག་སྐྱབས་མགོན་གྱི་སྤྱི་བོར་བཞག་སྟེ་དབང་བསྐུར་་་
བྱིན་བརླབས་སོགས་མཛད། ཕྱི་ཉིན་རི་བསྐོར་ཕེབས་སྐབས་གནས་
རི་དེའི་བྲག་དཀྱིལ་ནས་གུ་རུའི་སྐུ་གསེར་དམར་ལས་གྲུབ་པ། སྲིན་
ཐོད་ཀྱི་ཞབས་གདན་ཅན་ཞིག་དང་། གུ་རུ་ཡབ་ཡུམ་གྱི་བྱང་སེམས་
དཀར་དམར་ལས་གྲུབ་པའི་རིལ་བུ་ཆ་བདུན་བཅས་གཏེར་ནས་་་་་
བཞེས། གཏེར་བདག་གིས་ཕུལ་པའི་བུམ་གཏེར་དེ་གཏེར་ཚབ་ཏུ་
སྦས། འདི་ནི་བླ་མའི་དགོངས་པ་ལྔ་པ་གྲུབ་པའོ། །དེ་ནས་ལྷ་སར་
ཕེབས། རྒྱལ་ཚབ་དེ་མོ་རིན་པོ་ཆེ་དང་སྐྱེ་གོང་གི་སློབ་མ་ཀློང་ཆེན་
རོལ་བ་རྩལ་རྣམ་གཉིས་མཇལ། དེ་ནས་ཀློང་ཆེན་རོལ་བ་རྩལ་
དང་ལྷན་དུ་བཀའ་བརྒྱུད་ཆོས་སྡེ་ཞེས་བྱ་བའི་ཀློང་ཆེན་རོལ་བ་རྩལ་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གྱི་རི་ཁྲོད་དུ་ཕེབས། ཀློང་ཆེན་རོལ་བ་རྩལ་གྱིས་སྐྱབས་མགོན་ལ་རྩ་
གསུམ་ཡང་གསང་སྙིང་ཐིག་སྐོར་གྱི་དབང་ལུང་ཆ་ཚང་དང༌། ནཱ་
རོ་ཆོས་དྲུག་གི་ཁྲིད་ལུང་། རིག་འཛིན་ཉི་མ་གྲགས་པའི་ཆོས་སྐོར་
ཁ་ཤས། སྨིན་གླིང་ཚེ་བདག་སོགས་གྱི་དབང་ལུང་། རྩ་རླུང་སྨིན་
ཁྲིད་འཁྲུལ་འཁོར་དང་བཅས་པ་ཕུལ། རི་ཁྲོད་དེར་ཟླ་བ་གཅིག་ལ་
བཞུགས། དྲོད་རྟགས་ཁྱད་པར་ཅན་ཐུགས་ལ་འཁྲུངས་སོ། །
དགུང་ལོ་བཅུ་བདུན་པ་མེ་བྱི་(སྤྱི་ལོ་1816)ལོར། མེ་བྱི་ལོར་ཟླ་
བ་དང་པོའི་ནང་ཀློང་ཆེན་རོལ་བ་རྩལ་གྱི་རི་ཁྲོད་ནས་ཕྱིར་ལྷ་སར་་་་
ཕེབས། སྐབས་དེར་ལྷ་ལྡན་སྨོན་ལམ་ཆེན་མོར་ཁེལ་བས་སྨོན་ལམ་
ཆེན་མོར་མཇལ། ཚོགས་པ་ལ་འགྱེད་དང་མང་ཇ་ཕུལ། རྒྱལ་ཚབ་
དེ་མོ་རིན་པོ་ཆེ་ནས་སྣེ་ལེན་དང་བསྟོད་བསྔགས་རྒྱ་ཆེར་ཐོབ།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ལྷ་
སའི་སྨོན་ལམ་ཆེན་མོ་ཚོགས་འདུག་པ་ལ། འགྱེད་མང་ཇ་ཕུལ།
བཅོ་ལྔའི་མཆོད་པ་རྫོགས་འཕྲལ་རྒྱལ་ཚབ་རིན་པོ་ཆེར་དགོངས་པ་་་
ཞུས། མངའ་གསོལ་དང་དབུགས་དབྱུང་རྒྱ་ཆེར་གནང་ཞིང་།”
ཞེས་པའི་ལྷ་སའི་སྨོན་ལམ་ཆེན་མོ་འདི་མེ་བྱི་ལོ་ཡིན་ནོ། །དེ་ནས་
རིམ་བཞིན་གུ་རུའི་སྒྲུབ་གནས་བྲག་ཡེར་པ་དང་། མཐའ་འདུལ་གྱི་
གཙུག་ལག་ཁང་བཞིའི་ཡ་གྱལ་དབུ་རུ་ཀ་ཚལ་བཅས་ལ་གནས་་་་་་་
མཇལ་བྱོན། དེ་ནས་འབྲི་གུང་ལྷ་རྩེར་འབྱོར། འབྲི་གུང་པའི་སོས་་་
གཏོར་ཆེན་མོ་དང་ཁེལ་ཡོད་པས་འབྲི་གུང་སྐྱབས་མགོན་རྣམ་གཉིས་
52



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དེར་བཞུགས་པ་དང་མཇལ། སོས་གཏོར་ཆེན་མོ་གྲོལ་ནས་སྐྱབས་
མགོན་རྣམ་གཉིས་དང་ལྷན་དུ་འབྲི་གུང་ཡང་རི་སྒར་ལ་ཕེབས།
དེར་བཀའ་བརྒྱད་སོགས་དུས་མཆོད་ཆེན་མོ་འཚོགས། སྐབས་དེར་
རྒྱས་སྲས་རིན་པོ་ཆེ་འཇིགས་མེད་ཉིན་བྱེད་ཀྱི་དྲུང་ནས། ཀུན་
མཁྱེན་གོང་མ་ནས་བརྒྱུད་པའི་འདུས་པ་མདོའི་དབང་དང་། སྒྲོལ་
དཀར་གྱི་དབང་སོགས་བཞེས། སྐྱབས་མགོན་ཞབས་དྲུང་རིན་པོ་
ཆེའི་མདུན་ནས། ། ཁྲོ་ཆུ་དུག་སྡོང་དང་འཆར་ཁ་བཅས་ཀྱི་དབང་
ལུང་དང་། མ་ཅིག་གྲུབ་པའི་རྒྱལ་མོའི་ཚེ་དབང་སོགས་བཞེས་སོ། །
སྐྱབས་མགོན་རིན་པོ་ཆེ་སླར་ཡང་ཁམས་སུ་བྱོན་དགོས་པ་ལ། འབྲི་
གུང་སྐྱབས་མགོན་རྣམ་གཉིས་སོགས་ཀྱིས་ཐུགས་འདོད་གཏན་ནས་་
མ་བྱུང་། འོན་ཀྱང་ཉེ་གནས་ཆོས་གྲགས་དང་། སྡེ་དགེའི་སྐུ་ཚབ་
སོགས་ཀྱིས་འཇམ་རྩུབ་སྣ་ཚོགས་ཀྱི་སྒོ་ནས་ནན་ཞུ་བྱས་པ་དང༌།
རྡོ་གྲུབ་ཆེན་གྱི་ཐུགས་དགོངས་དང་མི་འགལ་བའི་ཕྱིར་ལན་གཅིག་་་
ཁམས་སུ་བྱོན་རྒྱུའི་གྲོས་ཐག་བཅད་པའོ། །དེ་ནས་ཕལ་ཆེར་ཟླ་བ་
ལྔ་པ་ཡས་མས་སུ་འབྲི་གུང་པའི་སྐྱེལ་མ་བཅས་སྒར་གཞི་བཀྱགས་ཏེ་
ཁམས་ཕྱོགས་སུ་ཆས། བྱང་ནག་ཆུའི་ས་ཆར་མཚོ་བདུན་པད་
འདབ་ཀྱི་ཚུལ་དུ་གནས་པ་དེར་སྒར་བཏབ་ནས་བསྡད། སྐྱབས་
མགོན་མཚོ་བདུན་གྱི་དབུས་སུ་གཅོད་གསུངས་ནས་ཞག་གཅིག་་་་་་
བཞུགས། ནུབ་མོ་རྨི་ལམ་འོད་གསལ་དུ་གཉན་ཆེན་ཐང་ལྷ།
གཉན་པོ་གཡུ་རྩེ། གཉན་ཆེན་ཐོད་པ་རྩལ་སོགས་གཞི་བདག་
53



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དཔག་ཏུ་མེད་པ་འཛོམས་ནས་གྲོས་སྟོན་བྱེད་པ་སོགས་ངོ་མཚར་་་་་
བའི་བཀོད་པ་བསམ་གྱིས་མི་ཁྱབ་པ་མང་དུ་མཐོང་བའོ། །དེ་ནས་
རིམ་བཞིན་བུ་དོན་ཟམ་ཁར་སླེབས་སྐབས། རྩ་བའི་བླ་མ་རྡོ་གྲུབ་
ཆེན་གྱིས་མངགས་པའི་བང་ཆེན་བཟོད་པ་སོགས་དང་འཕྲད་དེ་་་་་་
མྱུར་དུ་ཕེབས་དགོས་པའི་གསུང་ཤོག་འབྱོར། དེའི་ཕྱིར་སྐྱབས་
མགོན་རིན་པོ་ཆེ་དང་ཉེ་གནས་ཆོས་གྲགས་དཔོན་གཡོག་བཅུ་ཙམ་་་
སྔོན་དུ་ཕེབས། ལོ་འདིའི་ཟླ་བ་༧པའི་༡༠ ལ་བླ་མའི་སྒར་ཡར་ཀླུང་
པདྨ་བཀོད་དུ་འབྱོར། སྐྱབས་མགོན་གྱི་《རང་རྣམ་མཁའ་འགྲོའི་
ཞལ་ལུང་》ལས། “མྱུར་མགྱོགས་ཀྱིས་ཕྱིན་ནས་རྗེ་བླ་མའི་གདན་
ས་ཆེན་པོ་ཡར་ཀླུང་པདྨ་བཀོད་དུ་མེ་བྱི་ཟླ་༧ཚེས་༡༠ ལ་སླེབས་ཤིང་
ཞལ་མཇལ་གསུང་གི་བདུད་རྩི་ལ་ལོངས་སྤྱོད།” ཅེས་གསུངས། དེ་
ནས་བླ་མའི་དྲུང་ནས་ཀུན་མཁྱེན་གོང་མའི་ཞལ་རྒྱུན་རྩ་རླུང་གི་་་་་
འཁྲུལ་འཁོར་དང་དམིགས་རིམ་གྱི་ཁྲིད་དང་། རྒྱུད་གསང་བ་སྙིང་
པོ་དང་། གསང་འགྲེལ་ཕྱོགས་བཅུ་མུན་སེལ་སོགས་ཀྱི་ཁྲིད་ལུང་
བཞེས་སོ། །རྡོ་གྲུབ་ཆེན་གྱི་ཞལ་ནས། ཁྱོད་རང་ཡང་ལོ་འདིའི་
མཇུག་ཏུ་ཀཿཐོག་རྡོ་རྗེ་གདན་གྱི་དགེ་སྤྲུལ་མ་ཧཱ་པཎྜི་ཏ་ཆེན་པོ་་་་་་
དང་། གྲུབ་པའི་དབང་ཕྱུག་ཆེན་པོ་ཞིང་སྐྱོང་སྤྲུལ་པའི་སྐུའི་དྲུང་དུ་
ཕྱིན་ནས། དབང་ལུང་དང་སློབ་གཉེར་ཁ་ཤས་དགོས་པ་རྣམས་ང་
རང་མ་ཤི་འདིར་མཐའ་རྫོགས་དགོས་ཞེས་བཀའ་གནང་། དེ་ནས་
རྩ་བའི་བླ་མའི་ཞལ་བཀོད་ལྟར་སྐྱབས་མགོན་རིན་པོ་ཆེ་དང་། སྲིང་
54



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར། །
མོ་ཌཱཀྐི་བློ་གསལ་སྒྲོལ་མ་དང་། གྱི་ལུང་ཐུགས་མཆོག་རྡོ་རྗེ། རུས་
དབོན་སྟོབས་རྒྱལ། ཚ་དབོན་ཀློང་གསལ་སོགས་དཔོན་གཡོག་བཅུ་
ཙམ་སྔ་འགྱུར་རྙིང་མའི་གདན་ས་ཆེན་མོ་དྲུག་གི་ཡ་གྱལ་ཀཿཐོག་ཏུ་
ཆས། ཐོག་མར་སྡེ་དགེ་རྒྱལ་སར་འབྱོར། སྡེ་དགེའི་ས་དབང་འཁོར་
བཅས་ཀྱིས་ཕེབས་བསུ་ཟབ་རྒྱས་མཛད། སྐྱབས་མགོན་གྱིས་ཀློང་
ཆེན་སྙིང་ཐིག་གི་དབང་ལུང་གསུངས་ནས་དེར་རེ་ཞིག་བཞུགས་སོ།།
བཅུ་པ། ཀཐོག་སོགས་སུ་ཐོས་བསམ་
ལ་ཕེབས་པའི་སྐོར།
དགུང་ལོ་བཅོ་བརྒྱད་པ་མེ་གླང་(སྤྱི་ལོ་1817) ལོར། སྐྱབས་
མགོན་གྱི་རང་རྣམ་ལས་མེ་གླང་གི་ལོ་ཚིགས་འདི་ཁ་གསལ་འཁོད་་་་
མེད་མོད། འོན་ཀྱང་སྐྱབས་མགོན་གྱི་（རང་རྣམ་མཁའ་འགྲོའི་ཞལ་
ལུང་》ལས། མེ་བྱི་ལོའི་མཛད་རྣམ་བརྗོད་པའི་སྐབས་སུ་འདི་ལྟར་
བཀོད་འདུག “ སྟོན་དེར་འཛིར་ཀ་ལ་ནས་བསོད་སྐོར་ཙམ་སོང་།
ཕྱིར་འཁོར་དུས་མགོ་ལོག་ནས་སྲིང་མོ་དང་མ་རྒན་བཅས་རྗེ་བླ་མའི་
དྲུང་དུ་སླེབས་འདུག དེ་ནས་ངེད་མིང་སྲིང་དང་། གྱི་ལུང་ཐུགས་
མཆོག་རྡོ་རྗེ་དང༌། རྗེ་བླ་མའི་རུས་དབོན་སྟོབས་རྒྱལ་དང་། ཚ་
དབོན་ཀློང་གསལ་བཅས་ཀྱིས་གཙོའི་དཔོན་གཡོག་བཅུ་ལྷག་ཙམ་་་་
ཀཿཐོག་ཏུ་འགྲོ་རྒྱུ་མཛད་འདུག དེར་དབང་ལུང་ཁྲིད་སོགས་ཞུ་རྒྱུ་
55



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྣམས་བཀའ་བཀོད་ཞལ་གདམས་ལུང་བསྟན་བཅས་དམ་པོར་་་་་་་
གནང་ནས་ཡར་ཐེག སྡེ་དགེར་སླེབས་དུས་ཀློང་སྙིང་གི་དབང་ལུང་
སོགས་བྱེད་དགོས་གསུངས་ནས་རེ་ཞིག་འགོར། ཀཿ ཐོག་ཏུ་སླེབས་
དུས། ཞིང་སྐྱོང་སྤྲུལ་པའི་སྐུ་རིན་པོ་ཆེ་དང་། རྨོག་ཚ་བཅས་ལ་
མཇལ་འཕྲད་བྱུང༌། དེ་ནས་སྦྲ་འགོ་རི་ཁྲོད་དུ་ཕྱིན།” ཅེས་གསུངས་
པ་སོགས་ལ་དཔག་ན། མེ་གླང་ལོར་དགེ་རྩེ་མ་ཧཱ་པཎྜི་ཏའི་གདན་
ས་སྦྲ་འགོ་རི་ཁྲོད་དུ་བཞུགས་པ་གསལ། དགེ་རྩེ་མ་ཧཱ་པཎྜི་ཏའི་
དྲུང་ནས། འདུས་པ་མདོ་དབང་ཆེན་མོ་དང༌། སྒྱུ་འཕྲུལ་ཞི་ཁྲོ།
ཡང་དག སངས་རྒྱས་མཉམ་སྦྱོར། དོང་སྤྲུགས། རོང་ཕུར་སོགས་
ཀྱི་དབང་ལུང་བཞེས། རྒྱུད་གསང་བ་སྙིང་པོའི་འགྲེལ་བའི་བཤད་
ཁྲིད་བཅས་ཟླ་བ་དྲུག་གི་ཡུན་ལ་གསན། གཞན་ཡང་དབུ་མ་དང་།
གྲུབ་མཐའི་རྣམ་གཞག དཀྱིལ་འཁོར་སྤྱིའི་རྣམ་གཞག ཐིག་མཚོན་་་
དང་བློས་སློང་གི་ཞལ་ཁྲིད། བཀའ་བརྒྱད་རྣམ་གསུམ་གྱི་དབང་
ལུང་། གསང་སྙིང་གི་འགྲེལ་བ་མི་འདྲ་བ་བཅུ་གཅིག་གི་ལུང་། ཀཿ
དམ་པ་བདེ་གཤེགས་ཤེས་རབ་སེང་གེའི་བཀའ་འབུམ་ཐོར་བུ། ཀུན་
བཟང་ངེས་དོན་གྱི་བཀའ་འབུམ། དགེ་རྩེ་མ་ཧཱ་པཎྜི་ཏའི་བཀའ་
འབུམ་བཅས་ཀྱི་ལུང་ཚང་བར་བཞེས། དེ་ནས་ཀཿཐོག་དགོན༧ ་་་
ཕེབས་ནས། ཞིང་སྐྱོང་སྐུ་ཕྲེང་གཉིས་པ་འཇིགས་མེད་རིག་འཛིན་་་་་
0 ཀ་ཐོག་དགོན་ནི། སྔ་འགྱུར་རྙིང་མའི་གདན་ས་ཆེན་པོ་དྲུག་གི་ཡ་གྱལ། དེང་དཀར་མཛེས་
ཁུལ་དཔལ་ཡུལ་རྫོང་ཧོར་པོ་ཤང་གི་མངའ་འོག་ན་གནས་སོ།།
56



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
མགོན་པོ་མཆོག་གི་མདུན་ནས། རིག་འཛིན་བདུད་འདུལ་རྡོ་རྗེའི་་་་
ཆོས་སྐོར་གྱི་དབང་ལུང་བཞེས། རྨོག་ཚ་སྐུ་ཕྲེང་གཉིས་པ་འཇིགས་
བྲལ་ཆོས་དབྱིངས་རྡོ་རྗེ་རིན་པོ་ཆེའི་མདུན་ནས་རིག་འཛིན་ཀློང་་་་་་
གསལ་སྙིང་པོའི་ཆོས་སྐོར་གྱི་དབང་ལུང་ཆ་ཚང་བཞེས་སོ། །སྐབས་་་
དེར་སྡེ་དགེ་ས་དབང་གིས་བཟློག་མེད་ཀྱི་གདན་ཞུ་བྱུང་བས་དེར་་་་་
ཕེབས། ས་དབང་ལྷ་ལྡན་དུ་བགྲོད་པ་ལ་སྐུ་རིམ་གཟབ་རྒྱས་་་་་་་་
བསྒྲུབས། དེ་ནས་རྫོགས་ཆེན་བརྒྱུད་དེ་རྒྱལ་རོང་དབོན་སྤྲུལ་དགོན་ས་
དུ་བྱོན། ནམ་མཁའ་ཚེ་དབང་མཆོག་གྲུབ་ཀྱི་མདུན་ནས། རྫོགས་་་་་
ཆེན་མཁའ་འགྲོ་སྙིང་ཐིག་དང་། གསང་བ་སྙིང་ཐིག་ཟུང་འབྲེལ་གྱི་་་
སྨིན་ཁྲིད་དང་། ཉི་གྲགས་ཆོས་སྐོར་གྱི་དབང་ལུང་། རྒྱུད་བཅུ་་་་་་
བདུན། སྨིན་གླིང་བཀའ་འབུམ་ཐོར་བུ། བླ་མ་དགོངས་འདུས་ཀྱི་
དབང་ཆེན་བཅས་བཞེས། སྨོན་ལམ་དང་གཏད་རྒྱ་སོགས་ཟབ་རྒྱས་་
གནང་ངོ༌། །དེ་ནས་རྫ་ཆུ་ཁར་ཕེབས། རྡོ་གྲུབ་བླ་མའི་ལྷ་ཁང་གསར་
བཞེངས་ཀྱི་ཆེད་དུ་སློང་མོ་མཛད། ཕྱག་རྫས་རྣམས་བླ་མའི་དྲུང་དུ་་
བསྐུར། གི་ལུང་དགོན་པའི་བླ་མ་འཇིགས་མེད་ངོ་མཚར་དྲུང་ནས།
སྔ་འགྱུར་རྙིང་མའི་རྒྱུད་འབུམ་རིན་པོ་ཆེའི་ལུང་རྒྱུན་ཆ་ཚང་བཞེས།
སྐབས་དེར་རྨི་ལམ་འོད་གསལ་དུ་པཎ་ཆེན་བི་མ་མི་ཏྲ་དངོས་སུ་་་་་
བྱོན་ཏེ་རྒྱུད་གསང་བ་སྙིང་པོ་རྩ་བའི་ལུང་དང་བཀའ་གཏད་སོགས་་
༧ རྒྱལ་རོང་དབོན་སྤྲུལ་དགོན་རྟག་བརྟན་རྣམ་པར་རྒྱལ་བའི་གླིང་ནི་པདྨ་ཀུན་གྲོལ་རྣམ་རྒྱལ་
གྱི་གདན་ས་ཡིན། དཀར་མཛེས་ཁུལ་སྡེ་དགེ་རྫོང་གི་མངའ་འོག་ན་གནས་སོ།།
57



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཐོབ། མ་ཟད་ཟླ་གཅིག་གི་བར་དུ་དེའི་ཚིག་དོན་རྣམས་ཐུགས་ལ་མ་་
ཉམས་པར་བྱུང་། །ཕལ་ཆེར་མེ་གླང་ལོའི་དགུན་སྟོད་ཙམ་ལ་ཕྱིར་བླ་
མའི་སྒར་ཡར་ཀླུང་པདྨ་བཀོད་དུ་འབྱོར། །བླ་མའི་བཀའ་ལྟར་ལྷ་
ཁང་གསར་བཞེངས་ལ་རབ་གནས་མཛད། དགུན་དེར་བླ་མའི་
མདུན་རྩ་རླུང་གནད་དུ་སྨིན་པར་སྦྱངས་ནས་བཞུགས་སོ། །
བཅུ་གཅིག་པ། སྡེ་དགེའི་རྒྱལ་པོའི་སྲིད་
དོན་ལ་ཕེབས་པའི་སྐོར།
དགུང་ལོ་བཅུ་དགུ་པ་ས་སྟག་(སྤྱི་ལོ་1818) ལོར། སྡེ་དགེ་ས་་་་་
དབང་གི་བཀའ་ལྟར། རྫ་སྟོད་ཁྲོམ་གཟའ་གོང་མ་བྲོས་ཤོར་གྱི་རྩད་་་་
གཅོད་ལ། སྐྱབས་མགོན་རིན་པོ་ཆེ་དང་། རྫོགས་ཆེན་རིན་པོ་ཆེ་་་་་
སོགས་བྱོན་དགོས་བྱུང་། རྨ་སྟོད་ནས་བྲོས་ཤོར་པ་རྣམས་ཀྱི་རྗེས་སུ་་
ཆོད། ཕྱིར་རང་གནས་སུ་ལོག་རྒྱུར་གྲོས་ཐག་བཅད། སྐྱབས་མགོན་
གྱི་（རང་རྣམ་མཁའ་འགྲོའི་ཞལ་ལུང་》ལས། “ ས་སྟག་གསར་ཚེས་་
ལོ་མགོ་རྫ་སྟོད་ཀྱི་སྡེ་དགེའི་སྡེ་ཁྲོམ་གཟའ་གོང་མ་བྲོས་སོང་བའི་་་་་་
རྩད་གཅོད་ལ། རྫོགས་ཆེན་རིན་པོ་ཆེ་དང་། ཟེ་ཆེན་དབོན་སྤྲུལ།
ང་རང་བཅས་འགྲོ་དགོས་བྱུང་རྨ་སྟོད་དུ་སླེབས་ཚེ་རུ་བ་རྣམས་ཀྱང་
རྗེས་སུ་ཆོད་ཅིང་། ཕྱིར་རང་གནས་སུ་འཁོར་རྒྱུར་ཐག་ཆོད།” ཅེས་་
གསུངས། སྐྱབས་མགོན་འཁོར་བཅས་རྨ་སྟོད་མཁའ་རི་དངུལ་་་་་་་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དཀར་སྒྲོལ་མར་D འབྱོར་སྐབས། ནུབ་གཅིག་སྐྱབས་མགོན་ལ་རྨི་
ལམ་དང་ཉམས་སྣང་འདྲེས་མ་ལྟ་བུའི་ངང་དུ་བུད་མེད་དྲེའུ་དཀར་་
མོ་ལ་ཞོན་པ་སོགས་ཀྱིས་མཁའ་འགྲོའི་ཞིང་རྣམས་སུ་གདན་དྲངས་་་
པ་དང་། གུ་རུ་ཡབ་ཡུམ་གྱིས་དབང་ནོད་པ་སོགས་ཉམས་སྣང་་་་་་་
བསམ་གྱིས་མི་ཁྱབ་པའི་ངང་ནས་ཉིན་ཞག་གསུམ་ལ་གཟིམ་མ་གྲོལ།
ཉེ་གནས་སོགས་སྐྲག་ནས་རྫོགས་ཆེན་རིན་པོ་ཆེ་ལ་སྙན་ཞུ་ཕུལ།
རྫོགས་ཆེན་རིན་པོ་ཆེས་ཁྲུས་གསོལ་མཛད་དེ་སྐྱོན་མེད་གསུངས།
སྐབས་དེར་སྐྱབས་མགོན་ལ་གུ་རུ་པདྨ་རྒྱལ་པོའི་ཆོས་སྐོར་དག་སྣང་་
གི་ཚུལ་དུ་བབས། ཞག་བཅུ་གསུམ་མཚམས་ནས་རྟེན་འབྲེལ་གྱི་ཆེད་
དུ་སྔོན་འགྲོ་ཙམ་བརྡ་ཡིག་ལས་ཕབ། དེ་ནས་ཕྱིར་སྡེ་དགེའི་རྒྱལ་་་་་
སར་བྱོན། དབུ་བླ་མཛད་དེ་རྒྱལ་སར་བཞུགས། སྐབས་དེར་སྐྱབས་་་
མགོན་རིན་པོ་ཆེས་སྲིད་དང་འཇིག་རྟེན་གྱི་བྱ་བཞག་སྣ་ཚོགས་་་་་་་
མཐོང་བས། སྲིད་ཀྱི་བྱ་བཞག་དང་། དཔོན་ཆེན། བླ་ཆེན། མི་ཆེན་་་
གྱི་གོ་ས་འཛིན་པ་ལ་ཐུགས་རབ་ཏུ་སྐྱོ་ནས། བྱ་བྲལ་བ་རི་ཁྲོད་ཁོ་ན་་
འགྲིམ་འདོད་ཅིག་ཐུགས་རྒྱུད་ལ་འགོག་མེད་དུ་འཁྲུངས་ནས་ཕྱིར་་་
རྡོ་གྲུབ་བླ་མའི་སྒར་ལ་ཕེབས་ཏེ་རེ་ཞིག་བཞུགས་སོ། །སླར་ཡང་སྡེ་་་་
དགེའི་རྒྱལ་པོའི་དོན་དུ་མགོ་ལོག་གི་ཡུལ་དུ་བྱོན། མགོ་ལོག་སྟོད་སྔོ་
ཡུལ་ཤུལ་ཁུལ་ཆུ་དམར་ལེབ་རྫོང་རྨ་སྟོད་ཤང་གི་མངའ་
ག མཁའ་རི་དངུལ་དཀར་སྒྲོལ་མ་ནི།
འོག་ན་གནས་སོ།།
59



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མཚོའི་འགྲམ་དུ་བཞུགས་སྐབས། རྨི་ལམ་འོད་གསལ་དུ་མཁའ་་་་་
འགྲོ་མ་ཞིག་བྱོན་ནས་འདི་ལྟར་གསུངས། བདུད་འདུལ་གསང་བ་
མཆོག་གི་དུར་ཁྲོད་ན། །ཧེ་རུ་ཀ་དཔལ་དྲེ་ཏ་པུ་རིའི་ཡུལ། །མི་ཡི་
སྲིད་བཟུང་འགྲོ་དོན་སྤྱོད་པ་ལ། །སྐྱིད་ཉལ་ངང་དུ་མི་ཚེ་མ་གཏོང་
བར། །ལྭ་བ་པ་ཡི་བརྟུལ་ཞུགས་འཛིན་རེ་རན། །སྨོན་ལམ་ལོག་པའི་་
དམ་སྲི་གྲོགས་སུ་འདུག །དད་མེད་ལོག་པར་ལྟ་བའི་འཁོར་གྱིས་
བསྐོར། །དགེ་སྡིག་བླང་དོར་མི་འབྱེད་དབང་བཙན་ཞིང་། །ངང་ཁྱུའི་
འདུ་བ་སྤེལ་བ་དོན་ཡོད་དམ། །ད་དུང་གཞན་དོན་སྤྱོད་པའི་དུས་མ་
བབ། །བློ་ཐག་ཆོད་ལ་སྣ་ཐག་མགོ་རུ་དཀྲིས། །གང་བྱུང་དེས་ཆོག་
ངང་དུ་རེ་ཞིག་ཐོངས། །ཞེས་ད་ལྟའི་ངང་ཚུལ་དང་མ་འོངས་འགྲོ་
དོན་གྱི་ལུང་བསྟན་ཤིན་ཏུ་གསལ་པོར་གསུངས་སོ། །དེ་ནས་སྡེ་
དགེའི་སྲིད་དོན་དེ་རེ་ཞིག་བཞག ཕྱིར་བླ་མའི་དྲུང་དུ་ཕེབས་སོ། །
ལོ་འདིར་གཙོ་བོ་སྡེ་དགེའི་སྲིད་དོན་གྱི་བྱ་བ་མཛད་དེ་བཞུགས་སོ།།
བཅུ་གཉིས་པ། གོས་དཀར་ལྕང་ལོའི་
ཆས་མཛད་པའི་སྐོར།
དགུང་ལོ་ཉི་ཤུ་པ་ས་ཡོས་(སྤྱི་ལོ་1819)ལོར། ས་ཡོས་ལོའི་ལོ་
0 སྔོ་མཚོ་ནི་གཉན་པོ་གཡུ་རྩེའི་རི་རྒྱུད་ཀྱི་ནུབ་ན་མཆིས། མཚོ་གོང་འོག་གཉིས་འདུག གོང་མ་
ལ་སྔོ་མཚོ་གོང་མའམ་ལྷ་མཚོ་དང༌། འོག་མ་ལ་སྔོ་མཚོ་འོག་མའམ་བདུད་མཚོ་ཞེས་འབོད།།
བཤད་སྲོལ་ལ་ཨ་སྐྱོང་ཁག་གསུམ་ཡང་གནས་དེ་ལས་མཆེད་པར་སྨྲའོ། །དེང་མགོ་ལོག་གཅིག་
སྒྲིལ་རྫོང་དཔལ་ཡུལ་ཤང་གི་མངའ་འོག་ན་གནས་སོ།།
60



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཚིགས་ཁ་གསལ་བཀོད་མེད་མོད། འོན་ཀྱང་རང་རྣམ་གྱི་བརྗོད་
བྱའི་བབ་དང་བསྟུན་ནས་མདོ་ཙམ་སྨོས་ན། ས་སྟག་ལོའི་ལོ་མཇུག་
དང་ས་ཡོས་ལོའི་ལོ་མགོ་ཙམ་ལ་སླར་ཡང་སྡེ་དགེའི་རྒྱལ་སར་ཕེབས།
དེ་ནས་ས་དབང་ལ་རེ་ཞིག་མཚམས་སྒྲུབ་ལ་བཞུགས་དགོས་པའི་་་་་
སྙན་ཞུ་ཕུལ། ས་དབང་གིས་སྐྱབས་མགོན་གྱི་གསུང་བཞིན་དུ་
བཀའ་གནང་། མ་ཟད་རྡོ་གྲུབ་རྒན་གྱི་ཆེད་དུ་བཞེངས་པའི་སྡེ་
དགེའི་ལྷུན་གྲུབ་སྒང་གི་གཟིམ་ཁང་དེར་བཞུགས་དགོས་པའི་གསོལ་
བ་བཏབ། རྒྱལ་པོས་གསོལ་བཏབ་ལྟར་ལྷུན་གྲུབ་སྒང་དུ་རེ་ཞིག་
མཚམས་ལ་བཞུགས། ཉེ་འཁོར་རྣམས་ཀྱིས་སྐྱབས་མགོན་གྱིས་བླ་
ཆེན་གྱི་སྤྱོད་པ་དོར་ཏེ་བྱ་བྲལ་མཛད་དགོས་དགོངས་ཀྱིན་འདུག་པ་་
ཤེས་ནས་སེམས་ཁྲལ་སྣ་ཚོགས་མཛད། མ་ཟད་སྡེ་དགེ་ས་དབང་
སོགས་ལ་སྙན་ཞུ་ཕུལ་བས། སྡེ་དགེ་ས་དབང་སོགས་བླ་ཆེན་དང་
དཔོན་ཆེན་རྣམས་ཀྱིས་སྐྱབས་མགོན་ལ་ཆེན་པོའི་གོ་ས་འཛིན་་་་་་་
དགོས་པའི་གསོལ་བ་ཡང་ཡང་བཏབ། འོན་ཀྱང་ཐབས་གང་གིས་
ཀྱང་ལྡོག་མ་ནུས། མཚམས་སྒྲུབ་གྲོལ་ནས་རྩ་བའི་བླ་མ་རྡོ་གྲུབ་
ཆེན་རིན་པོ་ཆེའི་མདུན་དུ་ཕེབས་ནས་ཐུགས་ལ་ཤར་ཚུལ་རྣམས་སྦ་་
གསང་མེད་པར་ཞུས། རྡོ་གྲུབ་རྒན་གྱི་ཞལ་ནས། བྱ་བྲལ་ཞིག་གི་
ཚུལ་མཛད་ཀྱང་རུང༌། སླར་སྔགས་འཆང་རྡོ་རྗེ་འཛིན་པ་གྲུབ་པའི་
དབང་ཕྱུག་གི་སྤྱོད་པ་སྐྱོང་བ་ཞིག་བྱས་ན། སྔར་གྱི་རྟེན་འབྲེལ་མེ་
ལོང་གཡའ་བྲལ་བཞིན་གསལ་ཞིང་། དགོངས་གཏེར་ནམ་མཁའ་
61



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
མཛོད་ཀྱི་ཆོས་སྡེ་ལ་དབང་བསྒྱུར་བ་ཞིག་འོང་བར་གདའ། སྔར་ཆུ་
བོ་རི་ནས་གསེར་དམར་ལས་གྲུབ་པའི་ཨོ་རྒྱན་སྲིན་ཐོད་མ་ཡང་ལག་
ཁར་འབྱོར་གདའ་བས། ཁམས་དབུས་ཀྱི་ས་གཏེར་བདག་པོ་ཞིག་
བྱས་ན་འོང་བར་གདའ་སྟེ། ས་གཏེར་འདི་ཁེ་ཉེན་ཆེ་ཞིང་རྟེན་
འབྲེལ་འགྲིག་མིན་སྣ་ཚོགས་འབྱུང་། ལོ་ཟླ་ཞག་དུས་གྲོགས་སོགས་
སྐབས་དང་བསྟུན་དགོས་ཕྱིར། དཀའ་ཚེགས་ཤིན་ཏུ་ཆེ་ཞིང་རྫས་
གཏེར་རྣམས་ནི་སའི་ནོར་བུ་ཡིན་པས་བླངས་ན་ས་བཅུད་ལའང་་་་་་
ཤིན་ཏུ་གནོད། དགོངས་གཏེར་ནི་གཏེར་རྣམས་ཀུན་ཀྱི་མཆོག་གྱུར་
ཡིན་པས། ཀུན་མཁྱེན་ཀློང་ཆེན་རབ་འབྱམས་དང་། སྐྱབས་རྗེ་
རིག་འཛིན་འཇིགས་མེད་གླིང་པ་རྣམ་གཉིས་ལྟར་ས་གཏེར་དགོངས་
གཏེར་དུ་གྱུར་ན་མཆོག་ཏུ་གྱུར་པ་ཡིན་པས་ཡིད་ལ་ཞོག ཉིད་ལ་
ཞལ་གཟིགས་ལུང་བྱུང་རྣམས་སུ། མཁའ་འགྲོའི་གསང་མཛོད་ལ་
དབང་བསྒྱུར་ཐུབ་པ་ཞིག་འོང་གསུངས་པ། དེ་ལྟར་བྱུང་ན་ཨ་ལ་ལ་
ཧོ། གང་ལྟར་ཁོ་བོས་དོན་གྱི་གནང་བ་ཐོབ་པ་ཡིན་པས། བྱ་སྤྱོད་
གང་ཡང་ཆུ་ཁའི་རབས་སོ་གཉིས་བཞིན་འཇུག་ལྡོག་ངེས་མེད་གྱུར་་་
ན། བརྟུལ་ཞུགས་སྤོབས་པ་བསྐྱེད་ལ། རང་འདོད་ཐོག་ཏུ་ཁེལ་
མཛོད། ཁོ་བོའི་ལུང་བསྟན་ཕུལ་བའི་ནང་དུ་ཡོད་པ་ལྟར། རང་
ཐག་རང་གིས་ཆོད་པར་མཛོད། ཁོ་བོས་སྡེ་དགེ་ཀརྫོགས་འབྲི་གུང་
ཕྱག་མཛོད་བཅས་ལ་ཚིག་ལན་སླ་ཡང་། དགོན་པ་འདིའི་དབོན་པོ་
བླ་མ་རྣམས་ཀྱིས་གཙོས། སྐྱ་སེར་ཀུན་ནས་སླར་ངའི་ཚབས་སུ་ཉིད་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བཞུགས་དགོས་ཀྱི་འདི་ཕྱིའི་བཀའ་ནན་གྱིས་གནོན་དགོས་ཞེས་སྔར་
ལན་མང་ཟེར་འདུག་ཅིང་། སང་འཆི་ཁར་ཡང་ཟེར་ངེས་སུ་འདུག་
པས། ཁོ་རང་རྣམས་ཀྱིས་སྨྲས་པ་ལྟར་བྱས་ན། ཉིད་ཀྱི་མཛད་
འཕྲིན་ལ་བར་དུ་གཅོད་འོང་། ཉིད་ཀྱི་ཐུགས་དགོངས་དང་མི་
མཐུན། མ་བྱས་ན་ཁོ་རང་རྣམས་ཡིད་ཆད་ཅིང་། རྒན་བུ་འཆི་
ཁར་རྣ་བ་ཚ་བའི་རྒྱུ་ལས་མི་འདུག ཁོ་བོ་ཡང་འབྲུག་ལོའི་ལོ་
མཇུག་ཙམ་ནས་རང་གནས་སུ་འགྲོ་བ་ཡིན་པས། དགུན་དཔྱིད་
འདིར་ཁོ་བོའི་གམ་དུ་བཞུགས་ལ་སྒྲོ་འདོགས་ཆོད་ཅིང་བློ་ལྷག་མི་་་་
ལུས་པ་ཞིག་མཛོད། སང་དབྱར་དཔྱིད་ཙམ་ནས་ཐུགས་ལ་གང་
བབ་ཞིག་མཛོད་ཅིག ཅེས་གསུངས། རྡོ་གྲུབ་རྒན་གྱིས་གནང་བ་
ཐོབ་པ་མ་ཟད། ཀུན་མཁྱེན་རྣམ་གཉིས་ལྟར་དགོངས་གཏེར་ནམ་
མཁའ་མཛོད་ལ་མངའ་དབང་བསྒྱུར་དགོས་པའི་བཀའ་ལུང་གནང་།
དེ་ནས་ཟླ་བ་༥ པའི་ཚོས་༡༠ ལ་རྩ་བའི་བླ་མ་རྡོ་གྲུབ་རིན་པོ་ཆེའི་་་་་
མདུན་ནས་གོས་དཀར་ལྕང་ལོ་འཛིན་པའི་ཆས་སུ་བསྒྱུར། བླ་མས་
ཐུགས་གཏད་དང་སྨོན་ལམ་ཟབ་རྒྱས་མཛད། བླ་མའི་སྒར་ན་ཡོད་
པའི་སྐུ་གསུང་ཐུགས་རྟེན་དང་ཕྱག་རྫས་ཡོད་ཚད་བླ་མ་ལ་ཕུལ།
སྐྱབས་མགོན་གྱི་（རང་རྣམ་མཁའ་འགྲོའི་ཞལ་ལུང་》ལས། “དེའི་
ཕྱི་ཉིན་ཟླ་བ་༥པའི་ཚེས་༡༠ ལ་བབ་འདུག་པས་ཚོགས་ཀྱི་འཁོར་ལོ་
དང་། རང་གི་དེ་གར་ཡོད་པའི་སྐུ་གསུང་ཐུགས་རྟེན་དཔེ་ཆ་མཆོད་
ཆ་གྱོན་པའི་གོས་རྟ་སྒ་རྟེན་ཆས་སོགས་བླ་མའི་དྲུང་དུ་ཕུལ། མི་ལོ་
g3



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལྔ་བཅུའི་བར་དུ་བསྟན་དགོན་གྱི་མགོ་འཛིན་མི་བྱེད་པ་དང་། རང་
གི་སྣང་བ་གདོང་འདེད་ཀྱི་མ་གཏོགས་སུས་ཁར་མི་ཉན་པའི་ཁས་་་་
ལེན་ཞུས། གཞན་ཁས་ལེན་འགའ་རེ་ཞུ་གྲབ་བྱས་ཀྱང་། ད་དུང་
སླར་ཞོག་གསུངས་ནས་མ་བཞེས། དེ་ནས་རྗེ་བླ་མས་ལྕང་ལོ་དང་
གོས་སོགས་བྱིན་རླབས་མཛད་ཅིང༌། དེའི་ཉིན་ནས་དཀར་ཆས་ལ་
ཞུགས།” ཞེས་དང༌། མདོ་དྲི་མེད་གྲགས་པའི་མཛད་པའི་སྐྱབས་
མགོན་གྱི་རྣམ་ཐར་ལས། “དེ་ནས་མྱོས་ལྡན་སྣོན་ཟླའི་ཚེས་བཅུའི་
ཉིན། །མགོན་ཁྱོད་གོས་དཀར་ལྕང་ལོའི་དཔལ་བཞུགས་ཏེ། །དཔའ་
བོ་མཁའ་འགྲོའི་འདུ་བ་དང་བཅས་པའི། །ངོ་མཚར་ཚོགས་ཀྱི་
འཁོར་ལོའི་དཔལ་འདིས་རོལ།།” ཞེས་གསུངས་སོ། །སི་ཁྲོན་མི་
རིགས་དཔེ་སྐྲུན་ཁང་གིས་བསྐྲུན་པའི་སྐྱབས་མགོན་གྱི་《རང་རྣམ་་་
མཁའ་འགྲོའི་ཞལ་ལུང་》ལས“ ཟླ་༧ཚེས་༡༠ ལ”ཞེས་པའི་ༀ་གྲངས་
བདུན་པ་དེ་ནོར་བ་ཡིན་ཏེ། སྐྱབས་མགོན་གྱི་（རང་རྣམ་མཁའ་
འགྲོའི་ཞལ་ལུང་）ཤིང་པར་མ་དང་། མདོ་དྲི་མེད་གྲགས་པ་སོགས་
ནས་ཟླ་བ་ལྔ་པ་ཡིན་པ་གསལ་པོར་བཀོད་འདུག་གོ །དེ་ནས་སྐྱབས་
མགོན་རིན་པོ་ཆེ་དང་། འབྲི་གུང་ཕྱག་མཛོད་དང་། ཀཿཐོག་དང་
རྫོགས་ཆེན་སྐུ་ཚབ་བཅས་སྡེ་དགེའི་རྒྱལ་སར་ཆས། རྩ་བའི་བླ་མ་རྡོ་
གྲུབ་རྒན་གྱིས་གནང་བ་ཐོབ་ཚུལ་རྣམས་ས་དབང་ལ་སྙན་ཞུ་ཕུལ།
ས་སྐྱོང་བླ་མ་ཀུན་དགའ་སངས་རྒྱས་ཀྱི་ཞལ་ནས། སྐྱབས་རྗེ་རྡོ་གྲུབ་
དབང་ཐམས་ཅད་མཁྱེན་པའི་བཀའ་དེ་ལྟར་བྱུང་དུས། ཞུ་ཕོད་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གཏན་ནས་མེད། ལོ་གསུམ་མཚམས་ནས་ལན་རེ་སྡེ་དགེར་བྱོན་
དགོས་ཞེས། གསོལ་བ་ཡང་ཡང་བཏབ། སྡེ་དགེར་ཡོད་པའི་ཕྱག་
རྫས་ཕྱེད་ཙམ་འབྲི་གུང་ཕྱག་མཛོད་ནས་བརྒྱུད་དེ་འབྲི་གུང་དགོན་་་
པར་གནང་། ཕྱག་རྫས་འགའ་ཞིག་རྟེན་འབྲེལ་གྱི་ཚུལ་དུ་སྡེ་དགེའི་
ས་དབང་ལ་བཅོལ། དེ་ནས་སྒར་ཆེན་རེ་ཞིག་སོ་སོར་གྲོལ་བའོ། །
སྐྱབས་མགོན་རིན་པོ་ཆེས་སྔོན་བྱོན་དམ་པའི་རྗེས་སུ་འབྲང་སྟེ།
གྲོགས་རེ་གཉིས་ཁྲིད་བྱ་བྲལ་གྱི་ཚུལ་གྱིས་བླ་མའི་སྒར་དུ་ཕེབས། བླ་
སློབ་ཞལ་མཇལ། ཐུགས་ཡིད་གཅིག་འདྲེས་སུ་གྱུར། རྡོ་གྲུབ་བླ་མའི་
ཞལ་ནས། ད་ནི་བྱ་བྲལ་བ་ཡིན་པས། ཆེ་འདོད་དང་གྲགས་འདོད་
མ་མཛད་པར་དམན་པའི་ས་བཟུང་། ཧྲུལ་པོའི་གོས་གྱོན། ཁེ་དང་
རྒྱལ་ཁ་ཐམས་ཅད་མི་ལ་བྱིན། གྱོང་དང་ཕམ་ཁ་ཐམས་ཅད་རང་
གིས་ལོངས་ཟེར་བ་ལྟར་བྱེད་དགོས་ཞེས་གསུངས། གོང་དུ་བླ་མའི་
གསུངས་པའི་དགུན་དཔྱིད་འདིར་ཁོ་བོའི་གམ་དུ་བཞུགས་ལ་སྒྲོ་་་་་
འདོགས་ཆོད་ཅིང་བློ་ལྷག་མི་ལུས་པ་ཞིག་མཛོད་ཅེས་གསུངས་པ་་་་་
ལྟར། བླ་མའི་དྲུང་ནས་མཁའ་འགྲོ་ཡང་ཏིག་གི་དབང་ལུང་། ཁྲིད་
ཡིག་ཡེ་ཤེས་བླ་མའི་ཟབ་ཁྲིད། མུན་པའི་རྣལ་འབྱོར་ཐབས་ཀྱི་ལམ་
མཆོག རིག་པ་ཅེར་མཐོང་བཅས་ཤིན་ཏུ་ཟབ་པའི་གདམས་པ་
རྣམས་བཞེས་དེ་ཞག་བརྒྱ་བར་དུ་ཕྱི་ནང་གསང་གསུམ་གྱི་སྒྲོ་་་་་་་་
འདོགས་རྣམས་བཅད་དེ་བཞུགས། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལས། “ཉིན་མོའི་དུས་སུ་བླ་མའི་ཆོས་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལུང་དང༌། རྨི་ལམ་འོད་གསལ་གྱི་སྣང་བ་ལ་ཀུན་མཁྱེན་དྲི་མེད་
འོད་ཟེར་དང་མཇལ་ཞིང་ཡང་ཏིག་གི་དོན་ཁྲིད་གནང་བ་གཉིས་་་་་
བསྒྲགས་མར་བྱུང་།” ཞེས་གསུངས་སོ། །
བཅུ་གསུམ་པ། རྡོ་གྲུབ་སྒར་ནས་ཆོས་འཁོར་དང་
བྱང་གནས་སྐོར་ལ་ཕེབས་པའི་སྐོར།
དགུང་ལོ་ཉེར་གཅིག་པ་ལྕགས་འབྲུག་(སྤྱི་ལོ་1820)ལོར། བླ་
མའི་བཀའ་ལྟར་སྐྱབས་མགོན་རིན་པོ་ཆེས་རྡོ་གྲུབ་སྒར་ཡར་ཀླུང་་་་་
པདྨ་བཀོད་ནས་དགོན་པའི་གྲྭ་ཚང་རྣམས་དང༌། ཕྱོགས་ཀྱི་སློབ་མ་
རྣམས་ལ་ཀློང་ཆེན་སྙིང་ཐིག གྲོལ་ཐིག སེམས་སྡེའི་སྐོར། ཀློང་
སྡེའི་སྐོར། མན་ངག་གི་སྡེའི་སྐོར་གྱི་དབང་ལུང་རྒྱ་ཆེར་གནང་
བའོ། །རྡོ་གྲུབ་བླ་མའི་ཞལ་ནས། སྐྱེ་བ་འོག་མ་སྣ་ཚོགས་སྤྲུལ་བས་
ཉིད་ཀྱི་ཞབས་ཏོག་འགྲུབ་པར་བྱེད། ཉིད་ཀྱང་ང་རང་གི་གམ་དུ་
བཞུགས་ཚེ་འདིར་གཉན་ཁྲོད་འགའ་ཞིག་འགྲིམ་ན་དགའ་གསུངས།
བླ་མའི་བཀའ་བཞིན་གསེར་གྱི་འབྲོང་རི་སྨུག་པོ0 རྡོ་སྙིང་རལ་བ་
རྩེ་དགུ་༧ སོགས་ཡུལ་འདིའི་གཉན་ཁྲོད་ལྔ་བཅུ་རྩ་བཞི་འགྲིམ་ནས་་་
ཕྱིར་བླ་མའི་དྲུང་དུ་བྱོན། བླ་མའི་ཐུགས་བརྩེ་བ་ཆེན་པོའི་སྒོ་ནས་་་
© གསེར་གྱི་འབྲོ་རི་སྨུག་པོ་ནི། དཀར་མཛེས་ཁུལ་གསེར་ཐང་གསེར་ཁོག་ཀྲིན་གྱི་འོག
2 རྡོ་སྙིང་རལ་བ་རྩེ་དགུ་ནི། མགོ་ལོག་པདྨ་རྫོང་གི་མངའ་འོག་ན་གནས་སོ།།



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཞལ་གདམས་ལུང་བསྟན་སྨོན་ལམ་གཏད་རྒྱ་སོགས་རྫོགས་པར་་་་་་་
གནང་བའོ། །སྔོན་ཀུན་མཁྱེན་འཇིགས་མེད་གླིང་པས་རང་གི་དབུ་་
ཞྭ་དེ་རྡོ་གྲུབ་ལ་གནང་། མ་འོངས་པ་ཉིད་ཀྱིས་ང་བདག་པོ་མཛད་་
དགོས་ཞེས་ཞལ་ཆེམས་གནང་བ་ལྟར། རྡོ་གྲུབ་རྒན་གྱིས་སྐྱབས་
མགོན་དགུང་ལོ་གཉིས་ཀྱི་སྟེང་རང་གི་རྩ་བའི་བླ་མ་རིག་འཛིན་་་་་
འཇིགས་མེད་གླིང་པའི་ཡང་སྲིད་ཡིན་པ་ངོས་འཛིན་མཛད། དེ་
ནས་དགུང་ལོ་ཉི་ཤུ་རྩ་གཅིག་བར་དུ་རང་ཉིད་ཀྱི་བུ་ལས་ལྷག་པའི་་་
ཐུགས་བརྩེ་བ་ཆེན་པོས་བསྐྱངས། ཐུགས་རྒྱུད་ཀྱི་ཡོན་ཏན་ཐམས་་་
ཅད་བུམ་པ་གང་བྱོའི་ཚུལ་དུ་སྐྱབས་མགོན་ལ་ཕུལ། སྤྱིར་རྡོ་གྲུབ་
རྒན་ལ་སློབ་ཆེན་བསམ་གྱིས་མི་ཁྱབ་པ་ཡོད། ལྷག་པར་དུ་མཁྱེན་
བརྩེ་ཡེ་ཤེས་རྡོ་རྗེ་དང་། རྫོགས་ཆེན་རིན་པོ་ཆེ་མི་འགྱུར་ནམ་
མཁའི་རྡོ་རྗེ་གཉིས་མཆོག་གི་གདུང་གཉིས་དང༌། རྒྱལ་སྲས་གཞན་་
ཕན་མཐའ་ཡས། གྱི་ལུང་ཐུགས་མཆོག་རྡོ་རྗེ། ཆོས་དབྱིངས་
སྟོབས་ལྡན་རྡོ་རྗེ། རས་པ་དམ་ཚིག་རྡོ་རྗེ་བཅས་བཞི་ལ་སློབ་མ་རྡོ་་
རྗེའི་གདུང་བཞིའི་མཚན་གསོལ། དེ་ནས་བཟུང་སྟེ་བླ་སློབ་གཉིས་་་
དངོས་སུ་ཞལ་མཇལ་དང་གསུང་གླེང་གནང་བའི་མཛད་པ་རེ་ཞིག་་་་
རྫོགས་སོ། །ལོ་དེའི་ཟླ་བ་༦པའི་ཚེས་༡༠ པའི་ཉིན་གྲོགས་དཔལ་
དགེ་དང་ལྷག་བསམ་རབ་དཀར་བཅས་ཀྱིས་ཨར་ཅོ་མཛད་དེ་རྒྱལ་་་
རོང་ཁྲོ་སྐྱབས་ཕྱོགས་སུ་ཆས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལས། “ལྕགས་འབྲུག་ཧོར་ཟླ་དྲུག་པའི་ཚེས་
67



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཅུའི་ཉིན། ཞབས་སྤྱི་བོར་བླངས་ཤིང་སྨོན་ལམ་དྲག་པོ་བཏབ་
ཅིང༌། རྗེ་ཉིད་ཀྱིས་ཀྱང་ཆེད་གཏད་ཀྱི་ཐུགས་སྨོན་མཛད་ཅིང་།
ཐུགས་ཅུང་ཟད་སྐྱོ་བའི་ཚུལ་བསྟན། ང་རང་ཡང་སྙིང་འགས་པ་ལྟ་
བུའི་སྡུག་བསྔལ་གྱིས་ནོན་ཞིང་། བླ་སློབ་སོ་སོར་འབྲལ་བ་ཤིན་
ཏུ་དཀའ་བར་འདུག་ཀྱང༌། དུས་ལ་བབ་ཚེ་ཐབས་བྲལ་དུ་གྱུར་་་་་་
བས་དགོངས་པ་ཞུས། ང་རང་དངོས་ཀྱི་གྲོགས་དན་གྲོགས་མཆེད་
དཔལ་དགེ་དང་། ལྷག་བསམ་རབ་དཀར་གཉིས། གཞན་ཡང་་་་་
གྲོགས་དན་གྱི་ཚུལ་དུ་བླ་མ་རིག་འཛིན་དང་ཡོངས་གྲགས་གཉིས་ཀྱི་་
གཙོས་གནས་སྐོར་ཁ་ཤས་བཅས་ལམ་དུ་ཞུགས་ནས། མཆེད་
ལྕམ་ཀུན་ཀྱིས་ལུང་མདོ་བར་སྐྱེལ་མ་མཛད་ཅིང་ཕྱིར་ལོག ཅེས་་་
གསུངས་པའོ། །དེ་ནས་མགར་ལུང་ལ་ཁར་སླེབས། བླ་མའི་གདན་
ས་མཐོང་བས། སྐྱབས་མགོན་དང་དཔལ་དགེ་རྣམ་གཉིས་ཀྱིས་་་་
སྨོན་ལམ་ལེགས་པར་བཏབ་ནས་ཕྱག་བརྒྱ་ཕུལ། མགོ་ལོག་གི་ས་ཆ་
རྡོ་རྫོང་ཕུག་ཏུ་སླེབས། གནས་མཇལ་དང་ཚོགས་འཁོར་མཛད།
གཡུ་མཚོ་( སྔོ་མཚོ) ལ་སྐོར་བ་ཕེབས་སྐབས། མཚོ་དཀྱིལ་ནས་བུད་་
མེད་སྔོན་མོ་ཞིག་བྱུང་ནས། ང་ཁམས་ཀྱི་ཙཱ་རི་ཊ་ནས་འོང་བ་ཡིན།
དམར་ནག་རཀྟའི་མཚོ་དབུས་ན་ཐུགས་རྗེ་ཆེན་པོའི་སྒྲུབ་སྐོར་ཡོད་་་
པ་བཞེས་ཤིག ཅེས་གསུངས་པ་སོགས་ཡེ་ཤེས་ཀྱི་ཌཱཀྐི་མས་གཏེར་
དང་གཏེར་གནས་ལུང་བསྟན་ཏོ། །སྐྱབས་མགོན་གྱི་ཐུགས་ལ།
གཏེར་ཆེན་གླིང་པ་བརྒྱད། ཀུན་མཁྱེན་རྣམ་གསུམ། སྐྱབས་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
མགོན་བླ་མ་བཅས་ཀྱི་བཀའ་གཏེར་དག་སྣང་གི་བསྟན་བཅོས་རྒྱ་་་་
མཚོ་ལྟ་བུ་ཟབ་ཅིང་རྒྱ་ཆེ་བ་ཚེ་གཅིག་སངས་རྒྱས་སྒྲུབ་པའི་གདམས་
པ་ཡོད་པས། བདག་འདྲའི་གཏེར་ལ་དགོས་པ་མ་མཆིས་སྙམ་ནས་་
རེ་ཞིག་བཏང་སྙོམས་སུ་བཞག དམར་ནག་རཀྟའི་མཚོ་(རག་གེ)0
ཁར་འབྱོར། སྐྱབས་མགོན་གཅིག་པོ་མཚོ་འགྲམ་ནས་ལུས་སྦྱིན་
མཛད་དེ་བཞུགས། སྐབས་དེར་སྔར་གྱི་མཁའ་འགྲོ་མ་དེ་མཚོ་
དབུས་ནས་སླར་ཡང་བྱོན་ཏེ། འཕགས་པ་འཇིག་རྟེན་དབང་ཕྱུག་
གི །གདམས་པ་ཁྱོད་ཀྱིས་མི་ལེན་ན། །ང་ཡི་གནས་སུ་འདྲེན་ནས་
འགྲོ། །ཞེས་གསུངས་ནས་ཤེལ་གྱི་སྒྲོམ་བུ་དར་སྣ་ལྔའི་དྲིལ་བ་ཞིག་
ཕྱག་ཏུ་བཟུང་ནས་མཚོ་གཏིང་དུ་སོང་བའོ། །དེ་ནས་རྡོ་སྨད་འཛིར་་
ཀ་ནས་བརྒྱུད་དེ་རིམ་བཞིན་ཁྲོ་སྐྱབས་ཐུགས་རྗེ་ཆེན་པོར་འབྱོར།
རྟེན་མཆོག་ཐུགས་རྗེ་ཆེན་པོའི་མཇལ་རྟེན་ལ་ཕྱག་དང་བསྐོར་བ་་་་་
ཁྲུས་གསོལ་སོགས་རྒྱ་ཆེར་མཛད། ནུབ་མོ་རྨི་ལམ་འོད་གསལ་དུ་་་་་་
ཐུགས་རྗེ་ཆེན་པོ་དངོས་སུ་བྱོན་ཏེ་ཞལ་གཟིགས་ལུང་བསྟན་མང་དུ་་་
གསུངས། དེ་ནས་ཐུགས་རྗེ་ཆེན་པོ་སྐུའི་རྟེན་ལ་ཐིམ་པར་གྱུར་པ་་་་་
བྱུང༌། ཕྱི་ཉིན་ཐུགས་རྗེ་ཆེན་པོའི་སྐུ་ལ་སྔར་དང་མི་འདྲ་བའི་བཀྲག་
མདངས་རྒྱས་ཤིང་འོད་ཟེར་འཕྲོ་བཞིན་བཞུགས། ཕྱག་དང་མཎྜལ་་་
རྒྱ་ཆེར་ཕུལ། སྐུ་རྟེན་ལས་མ་ཎིའི་སྒྲ་ལན་གསུམ་གསུངས་པ་ཀུན་
© དམར་ནག་རཀྟའི་མཚོ་ནི། གཉན་པོ་གཡུ་རྩེའི་རི་རྒྱུད་ཀྱི་བྱུང་མགོ་ལོག་གཅིག་སྒྲིལ་རྫོང་སོག་
རུ་ཤང་གི་མངའ་འོག་ན་གནས་སོ།།
69



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གྱིས་ཐོས་སོ། །གནས་དེར་ཐུགས་རྗེ་ཆེན་པོ་སྡུག་བསྔལ་རང་གྲོལ་གྱི་
སྒྲུབ་པ་ཞག་བདུན་བཞུགས། སྐབས་དེར་ཉམས་སྣང་དང་རྟགས་
མཚན་བསམ་གྱིས་མི་ཁྱབ་པ་བྱུང་བའོ། །དེ་ནས་རྫོང་འགག་བརྒྱུད་
དེ་བླ་མ་དགོན། ཨ་མཆོག་མཚན་ཉིད་དགོན།། མཛོད་དགེའི་ཐང་
སྐོར་༧ ཡུལ་དེའི་གནས་དང་གཉན་ས་རྣམས་འགྲིམ་ནས་བྱོན། རིམ་
བཞིན་བྱང་ཕྱོགས་མཚོ་སྔོན་ཕྱོགས་ལ་གནས་མཇལ་ཆས། སྐབས་
དེར་གནས་སྐོར་གྲོགས་པོ་རྣམས་ལ་ཀུན་མཁྱེན་གྱི་སྤྲུལ་སྐུ་ཡིན་ཚུལ་་
མི་སུ་ལ་ཟེར་མི་ཆོག་པ་དང་། མཚན་ལ་འབུམ་ཐར་ཞེས་འབོད་
དགོས་པའི་དམ་བཅའ་བྱེད་དུ་བཅུག གནས་གྲོགས་རྣམས་ཀྱིས་
སྐྱབས་མགོན་གྱི་བཀའ་བཞིན་དམ་བཅའ་མཛད། དེ་ནས་སྐྱབས་
མགོན་རིན་པོ་ཆེ་གནས་གྲོགས་རྣམས་ཀྱི་གྲལ་མཐའ་ཁོ་ནར་་་་་་་་
བཞུགས་ཏེ་བྱོན། རིམ་བཞིན་དྷི་ཚའི་ཡུལ་ཨ་མྱེ་དམུ་རིར༧ འབྱོར།
སངས་རྒྱས་སྟོང་གི་སྐུ་རང་བྱོན་དུ་ཡོད་པའི་གནས་སྒོ་ཕྱེས། ངོ་
མཚར་བའི་རྟགས་མཚན་དང༌། ཡུལ་དེར་འགྲོ་དོན་རྒྱ་ཆེར་ཡོད་
པའི་མངོན་རྟགས་དུ་མ་བྱུང་བའོ། །དེ་ནས་རི་བོ་དགའ་ལྡན་པའི་
གདན་ས་ཆེན་པོ་དྲུག་གི་ཡ་གྱལ་བླ་བྲང་བཀྲ་ཤིས་འཁྱིལ་དུ་བྱོན།
གནས་དང་རྟེན་གསུམ་ཐམས་ཅད་ལ་མཆོད་མཇལ་དང་ཕྱག་སྐོར་་་
༧ ཨ་མཆོག་མཚན་ཉིད་དགོན་ནི། ཨ་མཆོག་དཀོན་མཆོག་བསྟན་པའི་རྒྱལ་མཚན་གྱིས་བཏབ།
ད་ལྟ་རྔ་བ་རྫོང་མཚན་ཉིད་ཤང་གི་མངའ་འོག་ན་གནས་སོ།།
@ མཛོད་དགེའི་ཐང་སྐོར་ནི། རྔ་བ་ཁུལ་མཛོད་དགེ་རྫོང་གི་མངའ་འོག་ན་གནས་སོ། །
དྷི་ཚའི་ཡུལ་ཨ་མྱེ་དམུ་རི་ནི། དེང་ཨ་མདོའི་ཡུལ་མཚོ་ཤར་ཆས་ཀྱི་མངའ་འོག་ན་གནས་སོ།།
70



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
རྒྱ་ཆེར་མཛད། ཁྲི་གུང་ཐང་བསྟན་པའི་སྒྲོན་མེ་མཇལ་དུ་བྱོན། ཁྲི་
གུང་ཐང་ཚང་གི་མངོན་ཤེས་ཀྱིས་མཁྱེན་བརྩེ་ཡིན་པ་གཟིགས་ནས་་་
ཁྲི་བཤམས་སྣེ་ལེན་ཟབ་རྒྱས་མཛད། ལམ་གཙོ་རྣམ་གསུམ་གྱི་ཁྲིད་
ལུང་གནང་། གུང་ཐང་རིན་པོ་ཆེའི་ཞལ་ནས། ཁྱེད་ཅག་གི་གྲལ་
མགོ་མཇུག་ལྡོག་མེད་དམ། གྲལ་མཐར་བཞུགས་པའི་འབུམ་ཐར་
ཚང་གིས་ལེའུ་བདུན་མའི་ལུང་ཞིག་བདག་ལ་གནང་དགོས་ཞེས་་་་་
གསུངས། གནས་གྲོགས་ཀུན་གྱིས་ཇི་ལྟར་གསང་ཡང་གསང་བ་རྡོལ་
བས་དྲང་ཞུ་བྱས། མཁྱེན་བརྩེ་ནས་ལེའུ་བདུན་མའི་ལུང་ཕུལ། ཕན་
ཚུན་ཐུགས་ཡིད་གཅིག་འདྲེས་སུ་གྱུར་བའོ། །དགོན་དེའི་དུར་ཁྲོད་
དུ་ཕེབས་ནས་ལུས་སྦྱིན་མཛད། མ་ཡམས་ཞེས་པའི་དམ་སྲི་གདུག་
པ་ཅན་ཞིག་དམ་ལ་བཏགས་སོ། །དེ་ནས་རེབ་གོང་དུ་ཕེབས། དེར་
རྡོ་གྲུབ་རིན་པོ་ཆེའི་སློབ་མ་མང་པོ་ཡོད་པས། མཁྱེན་བརྩེ་ཡིན་པ་
ངོ་ཤེས་ནས་ཞབས་ཏོག་གཟབ་རྒྱས་བསྒྲུབས། མཁྱེན་བརྩེ་དང་།།
དཔལ་དགེ། ལྷག་བསམ་རབ་དཀར་བཅས་མཚོ་སྔོན་པོའམ་མཚོ་
སྙིང་མ་ཧཱ་དེ་ཝར་གནས་སྐོར་དུ་བྱོན། དེར་ཕྱག་སྐོར་དང་གཉན་ས་
བཅད། ཕྱིར་རེབ་གོང་དུ་འབྱོར། དེ་ནས་གནས་གྲོགས་རྣམས་རང་
ཡུལ་དུ་ལོག མཁྱེན་བརྩེ་དང་། ལྷག་བསམ་རབ་དཀར་དཔོན་
གཡོག་གཉིས་རེབ་གོང་གྲུབ་པ་ཐོབ་པའི་གནས་བརྒྱད་མཇལ་བར་་་་་
བྱོན་སྐབས། འཇའ་མོ་ཐང་གི་དུར་ཁྲོད་དུ་གཉན་ས་བཅད་དེ་ཞག་
གསུམ་བཞུགས། སྐབས་དེར་མཁྱེན་བརྩེས་འབྲུམ་ནད་བཞེས་ནས།



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ནད་ཟུག་ཚབས་ཆེན་བྱུང༌། ཡུལ་ཕྱོགས་དེས་སྐུ་རིམ་ཟབ་རྒྱས་
བསྒྲུབས། ཟླ་བ་གཅིག་ཙམ་ན་སྙུན་ལས་གྲོལ། སྐུན་བཞེས་ནས་
ཞག་ཤས་མཚམས་སུ་རྨི་ལམ་འོད་གསལ་དུ་ཞིང་ཁམས་སྣ་ཚོགས་སུ་་
བགྲོད་དེ་དབང་ལུང་དང་གདམས་ངག་བསམ་གྱིས་མི་ཁྱབ་པ་་་་་་་
བཞེས། ལྷག་པར་དུ་རྩ་བའི་བླ་མ་རྡོ་གྲུབ་ཆེན་གྱིས་ཞལ་གཟིགས་
ལུང་བསྟན་དུ་མ་གསུངས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལས། “དེ་ནས་ཐོ་རངས་ཤིག་ཏུ་སྐྱབས་གནས་
བཀའ་དྲིན་སུམ་ལྡན་གྱི་བླ་མའི་དྲུང་དུ་སླེབས། འོ་ཁྱེད་རང་སླེབས་
པ་ཨི་ཡིན་གསུངས། སླེབས་ཡོད་ལགས་ཞུས་པ། ལན་གཅིག་འཕྲད་
པ་ཤིན་ཏུ་ལེགས། ། འཆི་ཁ་ཁྱེད་ལ་ཡིད་འཕྲེང་བ་ཙམ་འོང་འདུག་
ཀྱང་། ད་བློ་ཐག་ཆོད་པ་ཡིན། ང་རང་ཡང་ཟླ་བ་དང་པོའི་ནང་
འདིར་རང་གནས་སུ་འགྲོ་བའི་དུས་ལ་བབས། ཉིད་ལ་བསྒོ་བ་ཀུན་
སྲིང་མོ་ལ་བྱས་ཡོད། སྦྲུལ་ལོའི་ཟླ་བ་ལྔ་པའི་བར། རེབ་གོང་རང་
ནས་ཡུལ་གཞན་དུ་མ་བགྲོད་ཅིག དེ་ཚུན་དུ་ཐག་ཆོད་པར་འོང་།
ལོ་འདིར་ཉིད་ཀྱི་སྐུ་གེགས་ཆེ་བ་བཟློག་ཟིན། ད་ལོ་ཤས་བར་ཐ་
མལ་གྱི་སྤྱོད་པ་ཁོ་ནར་མཛད་ན། སྐུ་ཚེ་མཐར་ཕྱིན་པ་དང༌། ཚེ་
མཇུག་གི་འགྲོ་དོན་རྒྱས་པ་ལ་ཡང་དེ་ག་ལེགས་གསུངས། དབུ་
གཏུགས་ཏེ་སྨོན་ལམ་ཞིག་གནང་སོང་།” ཞེས་གསུངས་པའོ། །
དགུང་ལོ་ཉེར་གཉིས་པ་ལྕགས་སྦྲུལ་(སྤྱི་ལོ་1821)ལོར། ལྕགས་
སྦྲུལ་ལོའི་ཟླ་བ་དང་པོ་ཚེས་༡༣ པའི་ཐོ་རངས་གྱི་དུས་སུ་རྩ་བའི་བླ་་་
72



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
མ་རྡོ་གྲུབ་ཆེན་རིན་པོ་ཆེ་མཁའ་འགྲོ་མ་བཞིས་བཏེགས་ཏེ་འཇའ་་་་
འོད་ཀྱི་ཀློང་ན་བཞུགས་པ་དང་མཇལ། བླ་མའི་ཞལ་ནས། ང་འགྲོ་
ཆོས་དབྱིངས་ཡེ་ཤེས་ཀློང་དུ་འགྲོ། །ཆོས་དབྱིངས་ཡེ་ཤེས་སྨྲ་བསམ་
བརྗོད་པ་བྲལ། །ང་འགྲོ་མེ་ལོང་ཡེ་ཤེས་ངང་དུ་འགྲོ། །གསལ་
མདངས་མ་འགགས་ས་ལེ་ཧྲིག་གེ་བ། །ང་འགྲོ་མཉམ་ཉིད་ཡེ་ཤེས་
ཀློང་དུ་འགྲོ། །འཁོར་འདས་གཟུང་འཛིན་རྣམ་རྟོག་དབྱིངས་སུ་
ཡལ། །ང་འགྲོ་སོར་རྟོག་ཡེ་ཤེས་ངང་དུ་འགྲོ། །གདུལ་བྱར་མཐུན་
སྣང་སྤྲུལ་པ་སྣ་ཚོགས་སྟོན། །ང་འགྲོ་དཔལ་རི་རིག་འཛིན་ཞིང་དུ་
འགྲོ །ཧེ་རུ་ཀ་དང་དགོངས་པ་མཉམ་པའི་ཚེ། །སྤྲུལ་པ་རྣམ་གསུམ་
ཁྱོད་ཀྱི་གྲོགས་སུ་འོང་། །ཞེས་སོགས་ཀྱི་བླ་མའི་འདས་རྗེས་རྫོགས་
པར་བབས་སོ། །སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལས། “ལྕགས་སྦྲུལ་གསར་ཚེས་ཀྱི་ཚེས་བཅུ་གསུམ་ཐོ་རངས་
ཁར།” ཞེས་སོགས་གསུངས་པའོ། །དེ་ནས་རྩ་བའི་བླ་མའི་དགོངས་
རྫོགས་ལ་དམིགས་ཏེ། རེབ་གོང་གྲུབ་པ་ཐོབ་པའི་གནས་བརྒྱད་མ་ ལ་
རེབ་གོང་གྲུབ་པ་ཐོབ་པའི་གནས་བརྒྱད་ནི། གཅིག ཀ་ཐོག་རྡོ་རྗེ་དབང་པོའི་གྲུབ་གནས་
བཅུ་གཅིག་ཤེལ་གྱི་དགོན་པ། གཉིས། ཤེལ་གྱི་འོད་དེ་གུང་རྒྱལ་གྱི་གྲུབ་གནས་སྟག་ལུང་
དཔལ་གྱི་རི་བོ། གསུམ། མ་གསོད་ཞི་ལུ་འུར་པའི་གྲུབ་གནས་སྤྱང་གི་རྭ་རྩེ་ཕུག་པ། བཞི།
སློབ་དཔོན་འཕགས་པ་ལི་ཁྲོད་ཀྱི་གྲུབ་གནས་འདམ་བུ་བྲག་དཀར་གསེར་ཁང་། ལྔ། ཨ་
མཐུའི་སྔགས་པ་གཡུ་རྔོག་གི་གྲུབ་གནས་མཐའ་སྨུག་རྫོང་དམར་དགོན་པ། དྲུག འབོལ་གྱི་
བྱང་ཆུབ་སེམས་དཔའི་གྲུབ་གནས་འབལ་གྱི་མཁར་གོང་ལ་ཁ། བདུན། བསེས་ཀྱི་རྒྱལ་བ་
བྱང་ཆུབ་ཀྱི་གྲུབ་གནས་སྐྱ་རྒན་གནས་མོའི་ནགས་ནང་། བརྒྱད། བོན་གྱི་སྟོན་པ་ནམ་མཁའ་
གྲུབ་ཀྱི་གྲུབ་གནས་གོང་མོའི་གུར་ཁང་བྲག་རྩ་སྟེ་བརྒྱད་དོ།
13



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མཇལ་སྐོར་ཕེབས། སྦྱིན་བསྲེག་འབུམ་གསུམ་དང་ཚོགས་འཁོར་རྒྱ་
ཆེར་ཕུལ། རེབ་གོང་ཕུར་ཐོག་སྟོང་གི་གདན་ས་གཡའ་མ་བཀྲ་ཤིས་
འཁྱིལ0 གྱི་རི་ཁྲོད་དུ་བྱོན། དེར་འདུས་པ་ལྔ་བཅུ་ལྷག་ལ་སྔོན་
འགྲོའི་ཁྲིད་སོགས་གསུངས། དེ་ནས་གཡའ་མ་བཀྲ་ཤིས་འཁྱིལ་དུ་
ཕེབས། སྔགས་མང་ལ་ཀློང་སྙིང་དང༌། སྨིན་གླིང་དྲག་དམར།
བཀའ་བརྒྱད་སོགས་དབང་ལུང་དང་། གདམས་ཁྲིད་སོགས་གནང་
བའོ། །དེ་ནས་སྐྱབས་མགོན་རྒྱུན་བཞུགས་ཀྱི་གནས་གླིང་རྒྱ་ཨ་མྱེ་ལྷ་
རིར་སྒྲུབ་པ་མཛད་དེ་རེ་ཞིག་བཞུགས། མཚམས་གྲོལ་ནས་ཕྱིར་
སྔགས་མང་དུ་ཕེབས། སྐབས་དེར་ཁམས་ཕྱོགས་བླ་མའི་སྒར་ནས་
དབོན་ཀློང་གསལ། སྲིང་མོ་བློ་གསལ་སྒྲོལ་མ་བཅས་དཔོན་གཡོག་
བདུན་གདན་འདྲེན་ལ་འབྱོར། དེ་ནས་བླ་མའི་སྒར་ཡར་ཀླུང་པདྨ་
བཀོད་དུ་ཆས། དེར་བཞུགས་པའི་བླ་སློབ་ཡོངས་ཀྱིས་བསུ་བ་རྒྱ་
ཆེར་མཛད། བླ་མའི་གདུང་རུས་དང་རིང་བསྲེལ་གྱི་མདུན་ནས་
ཚོགས་མཆོད་དང་སྨོན་ལམ་དྲག་པོར་ཕུལ་ནས་ཉིན་བདུན་བཞུགས།
དབོན་འཇིགས་མེད་བྱང་ཆུབ་སོགས་བླ་གྲྭ་ཡོངས་ཀྱིས་རྗེ་བླ་མའི་་་་་
རྒྱལ་ཚབ་ཏུ་བཞུགས་དགོས་པའི་གསོལ་བ་ཡང་ཡང་བཏབ། སྔར་
གྱི་དམ་བཅའ་ལས་ཞལ་བཞེས་མ་གནང་བའོ། །དེ་ནས་གྲུབ་ཐོབ་ཀྱི་
སྤྱོད་པ་མཛད་དེ་སྡེ་དགེ་རྒྱལ་སར་ཕེབས། སྡེ་དགེ་ས་དབང་གིས་
ག གཡའ་མ་བཀྲ་ཤིས་འཁྱིལ་ནི། མཚོ་སྔོན་རྨ་ལྷོ་ཁུལ་ཐུན་རིན་རྫོང་ཞོ་འོང་ཤང་གི་མངའ་འོག་
ན་གནས།
74



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
སྐྱབས་མགོན་གྱི་ཐུགས་དགོངས་ལྟར་གོ་མཚོན་སོགས་མཁོ་ཆས་ཅི་་་་
དགོས་ཕུལ། སྐྱེ་བོ་ཕལ་བ་ཞིག་ཡིན་པའི་སྤྱོད་ཚུལ་ཁོ་ན་བསྟན་པས།
ཀུན་ཀྱི་སེམས་ཡ་མ་ཟུང་དུ་གྱུར། རྫོགས་ཆེན་རིན་པོ་ཆེ་མི་འགྱུར་
ནམ་མཁའི་རྡོ་རྗེ་དང་། རྫོགས་ཆེན་དཔོན་སློབ་པདྨ་གསང་སྔགས་
བསྟན་འཛིན་སོགས་སྐྱེས་ཆེན་རྣམས་ཀྱིས་མངའ་གསོལ་དང་་་་་་་་་
གཟེངས་བསྟོད་རྒྱ་ཆེར་མཛད་དོ། །རིམ་བཞིན་རྫ་ཆུ་ཁར་ཕེབས།
ཕྱག་ཚ་དགོན་དང༌། རྫ་ཁྲ་མ་བླ་མ་འཇིགས་མེད་རྒྱལ་བའི་མྱུ་གུ་
སོགས་དང་མཇལ། གྲུབ་ཐོབ་ཀྱི་སྤྱོད་པ་ཁོ་ན་མཛད་དེ་བཞུགས།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ སྐྱེ་བོ་
ཕལ་བ་ཡིན་ཁུལ་གྱིས་དབང་བསྐུར་ཆོས་བཤད་སོགས་གཏན་ནས་་་
མ་བྱས་པར་ཉིན་མོ་རྩེད་འཇོ་རྩལ་སྦྱངས་དང་། མཚན་མོ་གསང་
ཚུལ་གྱིས་ཁྲེགས་ཆོད་ཐོད་རྒལ་རྩ་རླུང་གསུམ་གྱི་སྦྱངས་པ་ལ་འབད་་
ཅིང་། སྣང་བ་གདོང་འདེད་ཀྱི་ངང་དུ་གནས།” ཞེས་གསུངས་སོ། །
ཡུལ་དེའི་གཞི་བདག་རྫ་རྒྱལ་འཕེན་ཕྱུག་ཞེས་པའི་རིར་བྱོན་་་་་་་་་་
གཟུགས་ཅན་དང་གཟུགས་མེད་ཀྱི་འགྲོ་བ་སྣ་ཚོགས་ཀྱི་དོན་མཛད།
སྐབས་དེར་ར་ཉག་གཏེར་སྟོན་གྱི་སྲས་ཆུང་སྦས་པའི་གྲུབ་ཐོབ་དང་་
འཕྲད་པས། ཕན་ཚུན་གྲུབ་རྟགས་དང་ཉམས་རྟོགས་ཉིན་ཞག་གི་
བར་དུ་བསྡུར། མཐར་ཐུགས་ཡིད་གཅིག་འདྲེས་སུ་གྱུར། གསར་
སྐྱེས་ཀྱི་རྒྱལ་བསེན་ཞིག་དམ་ལ་བཏགས་པ་སོགས་མི་མིན་གྱི་འགྲོ་
དོན་རྒྱ་ཆེར་མཛད་དོ། །དེ་ནས་རྨ་སྟོད་དུ་ཕེབས། མི་མ་ཡིན་གྱི་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འགྲོ་བའི་དོན་རྒྱ་ཆེར་མཛད་དེ་བཞུགས། ལོ་གསར་རྙིང་གི་
མཚམས་སུ་མགོ་ལོག་ཏུ་ཕེབས་སོ། །
བཅུ་བཞི་པ། རྡོ་རྫོང་རི་ཁྲོད་དང་རྒྱལ་རོང༌། སྡེ་
དགེ་སོགས་ལ་བཞུགས་པའི་སྐོར།
དགུང་ལོ་ཉེར་གསུམ་པ་ཆུ་རྟ་(སྤྱི་ལོ་1822)ལོར། རྡོ་རྫོང་དུ་
རི་ཁྲོད་གསར་བསྐྲུན་མཛད་དེ་རང་གཏེར་པདྨ་རྒྱལ་པོའི་བསྙེན་་་་
མཚམས་ལ་བཞུགས། བར་ཆད་འགའ་བྱུང་ཡང་སྲིང་མོ་བློ་གསལ་
སྒྲོལ་མ་དང༌། ཁམས་གྱི་ཙཱ་རི་ཊའི་དཔའ་བོ་དང་ཌཱཀྐིས་བཟློག
དད་ལྡན་གྱི་སློབ་མ་རྣམས་ལ་སྔོན་འགྲོའི་བཤད་ཁྲིད་གནང་ནས་རེ་
ཞིག་བཞུགས། སྐྱབས་མགོན་གྱི་（ རང་རྣམ་མཁའ་འགྲོའི་ཞལ་ལུང་》
ལས། “ ལོ་གསར་རྙིང་གི་མཚམས་དེར་མགོ་ལོག་ཏུ་སླེབས་ནས། རྡོ་
རྫོང་དུ་བྲག་ཕུག་གསར་པ་ཞིག་བསྐྲུན།” ཞེས་གསུངས་སོ། །དེ་ནས་
སྔགས་སྲུང་མའི་ལུང་བསྟན་ལྟར། ཁྲོ་སྐྱབས་ཐུགས་རྗེ་ཆེན་པོར་
ཕེབས། རང་བྱུང་ཐུགས་རྗེ་ཆེན་པོའི་དྲུང་ནས་གསོ་སྦྱོང་གི་སྡོམ་པ་
@ རྡོ་རྫོང་རི་ཁྲོད་ནི། དེང་སྐབས་སྔ་འགྱུར་གྱི་ཆོས་སྡེ་རྡོ་རྫོང་དགོན་ནམ་རྡོ་རྗེ་རྫོང་ཐུབ་བསྟན་
མདོ་སྔགས་བཤད་སྒྲུབ་ཆོས་འཁོར་གླིང་ཞེས་འབོད། སྐྱབས་མགོན་གྱི་སྒྲུབ་ཕུག་དང་གྲུབ་
རྟགས་སོགས་མཇལ་རྒྱུ་འདུག དགོན་དེ་མགོ་ལོག་ཁུལ་གཅིག་སྒྲིལ་རྫོང་དཔལ་ཡུལ་ཤང་གི་
མངའ་འོག་ན་གནས།
(2 ཁྲོ་སྐྱབས་ཐུགས་རྗེ་ཆེན་པོ་ནི། དེང་རྔ་བ་ཁུལ་ཆུ་ཆེན་རྫོང་ཐུགས་ཆེན་ཀྲིན་གྱི་མངའ་འོག་ན་
གནས་སོ།།
76



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བཞེས་ཏེ་བསྙུང་གནས་དང་། སྡུག་བསྔལ་རང་གྲོལ་གྱི་སྒྲུབ་པ་ཟླ་
གཅིག་ཙམ་བཞུགས། རྟེན་བཞད་པ་དང་བདུད་རྩི་ཁོལ་བ་སོགས་
གྲུབ་རྟགས་བསམ་གྱིས་མི་ཁྱབ་པ་བྱུང་བའོ། །ཐུགས་རྗེ་ཆེན་པོའི་
གནས་ལ་ཕྱག་སྐོར་མཛད། དེ་ནས་འབྲོང་རྫོང་བརྒྱུད། ཚ་ཁ་རྒྱུར་
བཀྲ་ཤིས་ཐང་དུ་འབྱོར་སྐབས། མགོ་ལོག་ནས་མ་ཡུམ་དང་སྲིང་མོ་
སོགས་དེར་ཕེབས་པ་དང་མཇལ་བའོ། །
དགུང་ལོ་ཉེར་བཞི་པ་ཆུ་ལུག་(སྤྱི་ལོ་1823) ལོར། འབྲོང་རྫོང་
བརྒྱུད་དེ་ཚ་ཁ་རྒྱུར་བཀྲ་ཤིས་ཐང་ལ་འབྱོར་སྐབས། མགོ་ལོག་ནས་
མ་ཡུམ་དང་སྲིང་མོ་སོགས་དེར་ཕེབས་པ་དང་མཇལ་བའོ། །སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ལུག་ལོ་
གསར་ཚེས་ནས་བཟུང་ཏཱ་རེ་ལྷ་མོའི་སྤྲུལ་པ་ལྕམ་ཆེན་མོ་གཙོས་དམ་
ལྡན་ཀུན་བསྡུས།” ཞེས་གསུངས་པ་ལྟར། ལོ་དེར་ཚ་ཁ་རྒྱར་ཡུལ་
བཞི་གནས་ནས་ཕྱོགས་དེའི་འདུས་པ་བརྒྱ་ཕྲག་ལྷག་ལ་སྔོན་འགྲོའི་་་
ཁྲིད་དང༌། རྩ་རླུང་། ཀློང་སྙིང་གི་དབང་ལུང་སོགས་ཟླ་བ་གསུམ་
བཞིའི་བར་དུ་རྒྱས་པར་གསུངས། བྱིས་པའི་རོལ་རྩེད་ལྟ་བུའི་སྒོ་
ནས་དཔའ་བོ་དང་མཁའ་འགྲོ་དགྱེས་པའི་ཐབས་སྣ་ཚོགས་བསྒྲུབས།
ཚོགས་འཁོར་ཞིག་གི་སྐབས་སུ་དཀྱིལ་འཁོར་ལ་འཇའ་འོད་འཁྱིལ་་་
བ་དང་། དྲི་བཟང་འཐུལ་བ། དཔའ་བོ་དང་ཌཱཀྐི་རྣམས་ཀྱིས་
སྐྱབས་མགོན་ལ་གྲུབ་པའི་དབང་ཕྱུག་ཅེས་མཚན་གྱི་ཅོད་པན་་་་་་་
77



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གནང་། ཊཱཀྐི་བློ་གསལ་སྒྲོལ་མ་དང་། ཡུལ་བཞི0 པདྨ་སེང་གེ།
དཔལ་དགེ་སོགས་དམ་ལྡན་སློབ་མ་བདུན་ཙམ་ལ་དཔའ་བོ་དང་་་་་་
མཁའ་འགྲོ་དངོས་སུ་བབས། རྡོ་རྗེའི་གར་དང་། སཾ་སྐྲྀ་ཏའི་སྐད་སྨྲ་
བ་སོགས་དང་། འདུས་པ་གཞན་རྣམས་ལ་སྐུ་ལུས་ལ་བདེ་དྲོད་རྒྱས་
པ། ཉམས་ཀྱི་སྣང་བ་འུར་ནས་ཉིན་ཞག་ཕྲུག་གཅིག་ཏུ་གནས་པ་
སོགས་རྟགས་ཁྱད་པར་ཅན་བྱུང་བའོ། །དེ་ནས་མགོ་ལོག་དང༌།
གཙང་སྟོད་སྨད།- གཡི་ཁོག་སོགས་གནས་ཡུལ་ངེས་མེད་དུ་
ཞབས་ཀྱིས་བཅག དགོན་སྡེ་རྣམས་ལ་ཆོས་འབྲེལ་དང་བོགས་
འདོན་མཛད། ཡུལ་སྡེ་ཀུན་ལ་དགེ་བཅུ་དང༌། ལས་རྒྱུ་འབྲས་ཀྱི་
རྣམ་བཞག་སོགས་གསུངས་ནས་ཡུལ་མི་ཀུན་དཀར་པོ་དགེ་བའི་་་་་་
ལམ་ལ་བཀོད། དམ་སྲི་གདུག་པ་ཅན་རྣམས་གནས་སྤར་བ་དང་
དམ་ལ་འདོགས་པ་སོགས་མི་མིན་འབྱུང་པོའི་ཚོགས་ཀྱི་དོན་རྒྱ་ཆེར་་
མཛད། ཡུལ་ཀུན་བཀྲ་ཤིས་པའི་གནས་སུ་བསྒྱུར་བ་སོགས་བསྟན་
འགྲོའི་དོན་བསམ་གྱིས་མི་ཁྱབ་པ་མཛད་པའོ། །དེ་ནས་ཕྱིར་རྒྱལ་
རོང་ཡུལ་དུ་ཕེབས། དགུན་དེར་འབྲོང་རྫོང་སར་ཝཱ་ཧའི་རི་ཁྲོད་དུ་
@ ཡུལ་བཞི་ནི། རྔ་བ་ཁུལ་འཛམ་ཐང་རྫོང་གི་མངའ་འོག་ན་གནས།
@ གཙང་སྟོད་སྨད་ཀྱི་ས་ཆ་ནི། དཀར་མཛེས་ཁུལ་བྲག་མགོ་རྫོང་གཙང་སྟོད་དང་གཙང་སྨད་
ཤང་གི་འོག་སོགས་ན་གནས།
གཡི་ཁོག་གི་ས་ཆ་ནི། དཀར་མཛེས་རྟའུ་རྫོང་གཡི་ཁོག་ཆས་ཀྱི་མངའ་འོག་ན་གནས་སོ།།
@ འབྲོང་རྫོང་སར་ཝཱ་ཧའི་རི་ཁྲོད་ནི། རྔ་བ་ཁུལ་འབར་ཁམས་རྫོང་འབྲོང་རྫོང་ཤང་གི་མངའ་
འོག་ན་གནས་སོ།།
78



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བཞུགས། གནས་དེ་ནས་མཚོ་རྒྱལ་གྱི་སྤྲུལ་པ་སྲས་མོ་མཁའ་
དབྱིངས་སྒྲོལ་མ་སྐུ་འཁྲུངས་སོ། །
དགུང་ལོ་ཉེར་ལྔ་པ་ཤིང་སྤྲེལ་(སྤྱི་ལོ་1824) ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། ཤིང་སྤྲེལ་ལོའི་ལོ་
ཚིགས་ཁ་གསལ་མི་བཞུགས་མོད། འོན་ཀྱང་ཆུ་ལུག་ལོའི་མཛད་
རྣམ་བརྗོད་པའི་སྐབས་སུ་འདི་ལྟར་བཀོད་འདུག “དགུན་དེར་
འབྲོང་རྫོང་སར་ཝཱ་ཧའི་རི་ཁྲོད་དུ་གནས།” ཞེས་པ་དང༌། “དེ་ནས་
སྐྱབས་རྗེའི་དབོན་འཇིགས་བྱང་སྡེ་དགེའི་ཆེད་གཏད་ཀྱིས་ང་རང་་་་
འབོད་པར་བཏང་བ་ཡང་སླེབས། ངེད་ཅག་འཁོར་བཅས་ཀུན་སར་
ཝཱ་ཧའི་རི་ནས་ཐེག་ཅིང་།” ཞེས་པའི་ཚིག་ལ་དཔག་ན་ཆུ་ལུག་ལོའི་
དགུན་སར་ཝཱ་ཧའི་རི་ཁྲོད་དུ་བཞུགས། ཤིང་སྤྲེལ་ལོའི་ལོ་མགོ་ཙམ་
ལ་སྡེ་དགེར་ཕེབས་པ་བསྟན་ཡོད་དོ། །དེ་ནས་སྐྱབས་མགོན་འཁོར་
བཅས་འབྲོང་རྫོང་སར་ཝཱ་ཧའི་རི་ཁྲོད་བརྒྱུད་དེ། རིམ་བཞིན་
འཛིར་ཀར་འབྱོར་དུས་ཡབ་ཡུམ། སྲིང་མོ་བཅས་ཕ་ཡུལ་མགོ་ལོག་
ཏུ་བསྐྱོད། སྐྱབས་མགོན་འཁོར་བཅས་བླ་མའི་གདན་ས་ཡར་ཀླུང་
པདྨ་བཀོད་སོགས་བརྒྱུད་དེ་སྡེ་དགེའི་རྒྱལ་སར་འབྱོར། ས་དབང་
འཁོར་བཅས་ཀྱིས་བསུ་བ་རྒྱ་ཆེར་མཛད། རྒྱལ་པོ་འཁོར་བཅས་
ཀྱིས་སྐྱབས་མགོན་རིན་པོ་ཆེ་སླར་ཡང་དབུ་བླར་བཞུགས་དགོས་་་་་་་
པའི་ཞུ་བ་བཟློག་མེད་ལྟ་བུ་ཕུལ། སྐྱབས་མགོན་གྱིས་གཏན་ནས་
ཞལ་བཞེས་མ་མཛད། སྐྱབས་མགོན་གྱི་ཞལ་ནས། བདག་འདྲ་སྐྱེ་བོ་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
ཕལ་བའི་སྤྱོད་པ་ཡིན་ཕྱིར། དབུ་བླའི་ཞབས་ཏོག་གི་རེ་བ་གཏན་
ནས་བྲལ། འོན་ཀྱང་ཕྲན་ཆུང་ནས་སྐུ་དྲིན་བསྐྱངས་ཕྱིར། མདུན་
ཧོར་(མདུན་ཧོར་ནི་བློན་ཆེ་ཆུང་གི་དོན་ཡིན། སྡེ་དགེ་ཚང་ལ་
མདུན་སྐོར་༣༠ དང་ཧོར་འདྲ་༨ ༠ཞེས་པ་ཡོད)ཙམ་གྱི་ཞབས་ཏོག་་་
ཅིས་ཀྱང་བསྒྲུབ་ཅེས་ཞུས། ཐབས་ཀྱི་སྒོ་ནས་ལན་བཏབ། ས་དབང་
གི་ཞལ་ནས། འོ་ན་གང་ཉིད་རྫ་སྟོད་སོགས་སྡེ་དགེའི་ཡུལ་ཁམས་
རྣམས་སུ། ཐུགས་ལ་གང་བདེར་གང་བབ་ཀྱི་སྤྱོད་པ་བསྐྱང་ནས་
བཞུགས་དགོས་ཞེས་ཞུ་བ་ཡང་ཡང་ཕུལ་བའོ། །སྐབས་དེར་ལྷུན་
གྲུབ་སྒང་ན་བཞུགས་པའི་བླ་མའི་དངོས་སློབ་ངག་དབང་རྒྱ་མཚོ་ལ་་
མན་ངག་ཟབ་མོའི་ཁྲིད་བཏབ་རེ་བ་རྫོགས་པར་མཛད། གཞན་
ཡང་གནས་དེར་རྫོགས་ཆེན་རིན་པོ་ཆེ་དང་། གླིང་རྗེ་དྲུང་བཅས་ལ་
མཇལ། དེ་དག་གི་ཐུགས་དགོངས་རྫོགས་པར་མཛད་པ་སོགས་
བསྟན་འགྲོའི་དོན་འགའ་ཞིག་མཛད་པའོ། །དེ་ནས་རྫོགས་ཆེན་དུ་
ཆས། རྫོགས་ཆེན་ཤྲཱི་སེང་ཧ་ལ་ཞག་འགའ་བཞུགས། དངོས་མེད་ཀྱི་
འགྲོ་བ་འགའི་དོན་བསྒྲུབས། མ་འོངས་རྟེན་འབྲེལ་བཟང་པོའི་
མཐའ་ཅན་མཛད་དོ། །དེ་ནས་ཞེ་ཆེན་དགོན་དུ་ཕེབས། སྐུ་གོང་
མའི་སློབ་མ་འཇིགས་མེད་བློ་གསལ་སོགས་ལ་བསྲེགས་མནན་འཕང་
གསུམ་གྱི་ཆོ་ག་དང་། ཀུན་མཁྱེན་གོང་མའི་ཞལ་རྒྱུན་མན་ངག་གབ་
པ་སོགས་ལྷག་ལུས་མེད་པར་ལག་ལེན་དམར་ཁྲིད་མཛད། དབང་
དང་བཀའ་གཏད་སོགས་གནང་སྟེ་བསྟན་འགྲོའི་དོན་ཅི་རིགས་་་་་་
80



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
མཛད་པའོ། །དེ་ནས་རྫ་ཆུ་ཁར་ཆས། ཕྱག་ཚ་སོགས་དགོན་སྡེ་
རྣམས་སུ་ཞབས་ཀྱིས་བཅག ལས་དང་པོ་པ་རྣམས་ལ་ཆོས་འབྲེལ་
སྣ་ཚོགས་དང་། དབང་པོ་ཡང་རབ་ཀྱི་གང་ཟག་དག་ལ་མན་ངག་
ཟབ་མོ་གནང་སྟེ་ངོ་སྤྲོད་ཐེབས་པར་མཛད། རྫ་སྟོད་སྨད་བར་
གསུམ་ གྱི་དད་ལྡན་རྣམས་ཀྱི་རེ་བ་རྫོགས་པར་མཛད། སྐུ་གོང་
མའི་སློབ་མ་འཇིགས་མེད་རྒྱལ་བའི་མྱུ་གུའི་དྲུང་དུ་ཕེབས། ཁོང་
གིས་སྐྱབས་མགོན་ལ་དབང་དང་གདམས་ངག་ཟབ་མོ་གནང་། སྐུ་
ཀེག་བཟློག་པར་མཛད། རྫ་ཕུ་ཁུང་དགོན་དུ་ཕེབས་ཏེ་གྲྭ་འཁོར་
རྣམས་ལ་ཆོས་འབྲེལ་བཞག དགོན་པའི་བླ་མ་རྣམས་དང་ཉམས་
རྟོགས་བསྡུར། ། སྐབས་དེར་དགེ་རྩེ་མ་ཧཱ་པཎྜི་ཏ་དེར་བཞུགས་པ་
དང་མཇལ། པཎྜི་ཏས་ཐུགས་བརྩེ་བ་ཆེན་པོའི་སྒོ་ནས་ཚེ་དབང་
རིགས་མི་འདྲ་བ་གསུམ་གནང་། གཏད་རྒྱ་དང་སྨོན་ལམ་རྒྱ་ཆེར་
མཛད་དོ། །དེ་ནས་སྡེ་དགེའི་ས་དབང་གིས་སྐྱབས་མགོན་སྟོང་སྐོར་
ཟིལ་གནོན་ལ་ཕེབས་དགོས་བཀའ་ནན་བྱུང་བས། ལམ་དུ་ཞུགས་
ཏེ་གསེར་ཁ་དྲུག་མདོར་སླེབས་སྐབས་ཐོ་རངས་ཀྱི་དུས་སུ་ཌཱཀྐི་མ་་་་
དར་དཀར་གྱི་ན་བཟའ་གསོལ་བ་ཞིག་དངོས་སུ་བྱོན་ཏེ་སྲིད་དོན་གྱི་
བྱ་བ་བདུད་གྱིས་བར་ཆད་དང་། མ་འོངས་བྱ་ལོར་སྐུ་ཀེག་ཡོད་
ཚུལ་ལུང་བསྟན་མང་དུ་གསུངས། དེ་ནས་སྐྱབས་མགོན་གྱིས་ལས་
དེ་མཁའ་འགྲོའི་ལུང་བསྟན་ལྟར་དོར། རིམ་བཞིན་བླ་མའི་གདན་
] རྫ་སྟོད་སྨད་ཀྱི་ཡུལ་རྣམས་ནི་དེང་དཀར་མཛེས་ཁུལ་རྫ་ཆུ་རྫོང་གི་མངའ་འོག་ན་གནས་སོ།།



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སར་ཆས། དེར་ཞག་འགའ་བཞུགས། དེ་ནས་མགོ་ལོག་རྡོ་རྫོང་རི་
ཁྲོད་དུ་ཕེབས་ནས་བསྙེན་སྒྲུབ་ལ་བཞུགས་སོ། །
དགུང་ལོ་ཉེར་དྲུག་པ་ཤིང་བྱ་(སྤྱི་ལོ་1825) ལོར། མཁའ་འགྲོའི་
ལུང་བསྟན་ལྟར། རྡོ་རྫོང་རི་ཁྲོད་ནས་རྨ་ཡུལ་པདྨ་རི་མཐོར་ཕེབས།
སྐྱབས་མགོན་གྱི་རང་རྣམ་མཁའ་འགྲོའི་ཞལ་ལུང་》ལས། “དེ་
ནས་ཌཱཀྐིའི་ལུང་བསྟན་ལྟར་བྱ་ལོའི་ཟླ་བ་དང་པོར་རྨ་ཡུལ་པདྨ་རི་་་་
མཐོར་ངེད་ཅག་མིང་སྲིང་གྲྭ་འཁོར་བཞི་ཙམ་བཅས་སོང་།” ཞེས་
གསུངས། དེ་ནས་གནས་དེར་གླིང་རྗེ་གེ་སར་རྒྱལ་པོའི་སྒྲུབ་གནས་
སོགས་སུ་བསྒྲུབ་པ་མཛད་དེ་བཞུགས། མ་ཅིག་གྲུབ་པའི་རྒྱལ་མོ་
མངོན་སུམ་དུ་བྱོན་ཏེ་ཚེ་དབང་གནང་བས། སྐུ་ཀེག་ཐམས་ཅད་
དབྱིངས་སུ་ཞི། གནས་དེར་རེ་ཞིག་བཞུགས། དེ་ནས་སྒར་གཞི་
བཏེགས་ཏེ་རྒྱལ་མོ་ཚ་བ་རོང་དུ་ཆས། འཛིར་ཀ་བརྒྱུད་དེ། ཡུལ་
བཞི་ལ་འབྱོར། དེར་སྔར་གྱི་སློབ་མ་པདྨ་སེང་གེ་སོགས་ལ་ཀློང་སྙིང་
གི་དབང་ལུང་སོགས་གསུངས་ནས་རེ་ཞིག་བཞུགས། ཁྲོ་སྐྱབས་རྒྱལ་
པོའི་བསུ་བ་བྱུང་བས། རྒྱལ་ས་ཕུན་ཚོགས་རྫོང་དུ་ཆས། རྒྱལ་པོ་
ཚེ་དབང་ལྷུན་གྲུབ་འཁོར་བཅས་ལ་མཇལ་འཕྲད་གནང༌། རྒྱལ་པོ་
ལ་ཀློང་སྙིང་གི་དབང་ལུང་སོགས་ཐུན་མོང་དང་ཐུན་མོང་མ་ཡིན་་་་་
@ ཕུན་ཚོགས་རྫོང་ངམ་དྲུག་ཟུར་འབྲུག་མོའི་རྫོང་ནི། ཁྲོ་སྐྱབས་རྒྱལ་པོའི་རྒྱལ་ས་གཉིས་པ་ཡིན།
དེང་རྫོང་དྲུག་ཟུར་ལེགས་པོར་གནས། རྒྱལ་པོའི་ཕོ་བྲང་སོགས་ཉམས་ནས་ཤུལ་ཙམ་ཡང་
མེད། རྔ་བ་ཁུལ་ཆུ་ཆེན་རྫོང་དྲུག་ཟུར་ཀྲིན་གྱི་མངའ་འོག་ན་གནས་སོ།།



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
པའི་གདམས་པ་མང་དུ་གནང་། རྒྱལ་སྲིད་སྤྱི་ལ་རིམ་འགྲོ་མང་དུ་
བསྒྲུབས། ཡུལ་གྲུ་ཆོས་ལ་བསྒྱུར་ཞིང་སྙིང་ཐིག་གི་བསྟན་པ་རྒྱ་ཆེར་
སྤེལ་བའོ། །
དགུང་ལོ་ཉེར་བདུན་པ་མེ་ཁྱི་(སྤྱི་ལོ་1826) ལོར། མགོ་ལོག་ཏུ་
བསྟན་འགྲོའི་དོན་ལ་སྐོར་ཙམ་བྱོན། དེ་ནས་ཌཱཀྐི་མ་དང་ལྷན་དུ་
འབྲོང་རྫོང་ལ་བྱོན། དེར་རེ་ཞིག་བཞུགས། སོ་མང་རྒྱལ་སར་
ཕེབས། རྒྱལ་པོ་འཁོར་བཅས་ལ་འཇལ་འཕྲད་དང་ཆོས་འབྲེལ་
གནང་། ནག་ཉོ་བླ་མ་བཟོད་པ་སོགས་འདུས་པ་རྣམས་ལ་ཀློང་སྙིང་
གི་དབང་ལུང་སོགས་གསུངས་སོ། །སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལས་དགུང་ལོ་ཉེར་བདུན་མེ་ཁྱི་ལོའི་ལོ་་་་
ཚིགས་ཁ་གསལ་བཀོད་མེད་མོད། འོན་ཀྱང་སྐྱབས་མགོན་གྱི་རང་
རྣམ་མཁའ་འགྲོའི་ཞལ་ལུང་》ལས། “ ཕག་ལོ་གསར་ཚེས་སུ་རྒྱལ་པོ་
ཚེ་དབང་ལྷུན་གྲུབ་ཀྱང་། གཞན་སྦྱོར་གདུག་པའི་དབང་གིས་ཞི་
བར་གཤེགས་པ་ལ་སྦྱང་ཆོག་དང་གདུང་ལས་སོགས་བགྱིས་ཤིང་།”
ཞེས་གསུངས། དེའི་ཕྱིར་སྐྱབས་མགོན་རིན་པོ་ཆེ་ཤིང་བྱ་ནས་མེ་
ཕག་བར་གཙོ་བོ་རྒྱལ་རོང་ཕྱོགས་ན་བསྟན་འགྲོའི་དོན་མཛད་དེ་་་་་་
བཞུགས་པ་གསལ་ལོ། །
དགུང་ལོ་ཉེར་བརྒྱད་པ་མེ་ཕག་(སྤྱི་ལོ་1827) ལོར། ཕག་ལོ་
0 སོ་མང་རྒྱལ་པོ་ལ་རྒྱལ་ས་ཚེ་བརྟན་གླིང་དང་ནོར་བུ་གླིང་གཉིས།
འབར་ཁམས་རྫོང་སོ་མང་ཤང་གི་མངའ་འོག་ན་གནས་སོ།།
དེང་སྐབས་རྔ་བ་ཁུལ་
83



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
གསར་ཚེས་ནང་ཁྲོ་སྐྱབས་རྒྱལ་པོ་ཚེ་དབང་ལྷུན་གྲུབ་སྦྱར་དུག་གིས་་
སྐུ་གཤེགས། སྐྱབས་མགོན་རིན་པོ་ཆེ་དེར་གཤིན་ཆོག་ལ་ཁྲོ་སྐྱབས་
རྒྱལ་སར་ཕེབས། རྒྱལ་པོའི་རྣམ་ཤེས་མངོན་དགའི་ཞིང་དུ་གནས་
སྤར་བའོ། །དེ་ནས་ཁྲོ་སྐྱབས་ནང་སོ་ནམ་མཁའ་ལྷུན་གྲུབ་ཀྱིས་
བཀའ་ནན་གྱིས་གདན་ཞུ་བྱུང་བས། ཀ་གོང་སེང་གེ་ཡངས་རྫོང་
དུ་ཕེབས། རྒྱལ་པོ་འཁོར་བཅས་ལ་མཇལ་འཕྲད་དང་ཆོས་འབྲེལ་
ཟབ་རྒྱས་གནང་། གནས་དང་ཨོ་རྒྱན་རང་བྱུང་སོགས་མཇལ་ཕྱག་
སྐོར་གསུམ་ཕུལ། མ་འོངས་རྟེན་འབྲེལ་གྱི་མངོན་རྟགས་དུ་མ་བྱུང་
བའོ། །དེ་ནས་ཕྱིར་འབྲོང་རྫོང་ལ་ཕེབས། འབྲོང་རྫོང་ནས་སྒར་
བཏེགས་ཏེ་མགོ་ལོག་ཏུ་ཆས། མགོ་ལོག་སྟོད་རྡོ་རྫོང་རི་ཁྲོད་དུ་
འབྱོར། ཡུལ་དེའི་དཔོན་པོ་དང་མི་སེར་ཀུན་ལ་ཆོས་འབྲེལ་གནང་
སྟེ་ཡུན་ཙམ་བཞུགས་སོ། །དེ་ནས་སྟོན་འཁོར་ཀུན་རྨ་ཡུལ་པདྨ་རི་
མཐོར་ཕེབས། གནས་དེར་སྒྲུབ་པ་ཉམས་ལེན་སོགས་མཛད་ནས་
ལྕགས་སྟག་ལོའི་བར་བཞུགས་སོ། །
དགུང་ལོ་ཉེར་དགུ་པ་ས་བྱི་(སྤྱི་ལོ་1828)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། ས་བྱི་ལོའི་ལོ་ཚིགས་
དང་མཛད་རྣམ་དག་གསལ་པོར་བཀོད་མེད་མོད། འོན་ཀྱང“ སྔོན་
@_ ཀ་གོང་སེང་གེ་ཡང ས་རྫོང་ནི་ཁྲོ་སྐྱབས་ནང་སོ་ནམ་མཁའ་ལྷུན་གྲུབ་གྱི་གདན་ས་ཡིན།
སྐྱབས་མགོན་དང་རྒྱལ་སྲས་རལ་གྲི་སོགས་དགོན་དེར་ཡུན་རིང་བཞུགས་མྱོང་ཡོད། དེང་
སྐབས་ཀྱང་སྐྱབས་མགོན་དང་རལ་གྲི་སོགས་ཀྱི་གཟིམ་ཁྲི་སོགས་བཞུགས། རྔ་བ་ཁུལ་ཆུ་ཆེན་
རྫོང་ཨ་ཁོ་རིས་ཤང་གི་མངའ་འོག་ན་གནས་སོ།།
84



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཀྱི་ལུང་བྱང་ལྟར་པདྨ་རི་མཐོར0 ལོ་ངོ་གསུམ་ཙམ་བསྡད།” ཅེས་
གསུངས་པས། སྐྱབས་མགོན་དང་ཆ་ཀི་བློ་གསལ་སྒྲོལ་མ་སོགས་
སྟོན་འཁོར་ཀུན་རྨ་ཡུལ་པདྨ་རི་མཐོ་ནས་མཚམས་བསྙེན་སྒྲུབ་དང་་་
བསྟན་འགྲོའི་དོན་མཛད་དེ་བཞུགས། ལོ་དེར་སྐྱབས་མགོན་གྱི་རྩ་
བའི་བླ་མ་རྡོ་གྲུབ་ཆེན་འཇིགས་མེད་འཕྲིན་ལས་འོད་ཟེར་གྱི་ཡང་་་་་
སྲིད་རིགས་སྲས་ཤེས་རབ་མེ་འབར་ཡུམ་གྱི་ལྷུམས་སུ་བཞུགས་སོ། །
བཅོ་ལྔ་པ། རྨ་ཡུལ་པདྨ་རི་མཐོ་
ལ་བཞུགས་པའི་སྐོར།
དགུང་ལོ་སུམ་ཅུ་པ་ས་གླང་(སྤྱི་ལོ་1829) ལོར། གོང་དུ་ཞུས་པ་
ལྟར་ས་གླང་ལོར་རྨ་ཡུལ་པདྨ་རི་མཐོ་ནས་སྒྲུབ་པ་ཉམས་ལེན་དང་་་
བསྟན་པ་དང་སེམས་ཅན་གྱི་དོན་མཛད་དེ་བཞུགས། ལོ་དེར་
སྐྱབས་མགོན་གྱི་རིགས་སྲས་ཆེ་བ་ཤེས་རབ་མེ་འབར་འཁྲུངས། རྡོ་
གྲུབ་རྒན་གྱི་ཐུགས་ཀྱི་སྤྲུལ་སྐུ་ཡིན་པ་སྐྱབས་མགོན་རང་ཉིད་ཀྱིས་་་་
ངོས་འཛིན་མཛད། རྟགས་དང་མཚན་མ་བསམ་གྱིས་མི་ཁྱབ་པ་
ཡོད་ཚུལ་མདོ་ཟླ་གསལ་དབང་མོའི་ཞལ་རྒྱུན་ན་བཞུགས། སྐྱབས་
0 པདྨ་རི་མཐོ་ནི། མགོ་ལོག་དགའ་བདེ་རྫོང་གངས་ལུང་ཤང་གི་མངའ་འོག་ན་གནས། དེང་
སྐབས་ཀྱང་སྐྱབས་མགོན་གྱི་སྒྲུབ་ཕུག་དང་ཞབས་རྗེས་སོགས་མཇལ་རྒྱུ་ཡོད། འོན་ཀྱང་སྒྲུབ་
ཕུག་གི་ཉེ་སྐོར་ན་སྒར་གཞི་སྡོད་གནས་ཞིག་མེད་པས། པདྨ་རི་མཐོའི་གཡས་ཟུར་ན་ས་
དབེན་པ་ཞིག་ཡོད་དེར་སྒར་གཞི་བསྡད་པ་འདྲ་། དེང་སྐབས་གནས་དེར་ཤ་འོད་དགོན་ཞེས་
དགེ་ལུགས་པའི་དགོན་པ་ཞིག་ཡོད་དོ།།
85



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “གླང་ལོར་རྗེ་
བླ་མའི་ལུང་བསྟན་ལྟར་སྤྲུལ་པའི་རིགས་ཀྱི་མྱུ་གུ་གསར་པ་འཁྲུངས།”
ཞེས་གསུངས་པའོ། །
དགུང་ལོ་སོ་གཅིག་པ་ལྕགས་སྟག་(སྤྱི་ལོ་1830) ལོར། ལྕགས་
སྟག་ལོར་གོང་ཞུས་ལྟར་སྒྲུབ་གནས་པདྨ་རི་མཐོ་ན་བཞུགས། ལོ་
དེར་འབྲི་གུང་རྒྱལ་སྲས་འཇིགས་མེད་བདེ་ཆེན་གྱི་ཡང་སྲིད་རྒྱལ་་་་་
སྲས་རིག་པའི་རལ་གྲི་སྐུ་འཁྲུངས། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལས། “ སྟག་ལོར་ཡང་རིགས་ཤིག་བྱུང་།”
ཞེས་གསུངས་སོ། །སྟག་ལོའི་ལོ་མཇུག་ཙམ་ན། སྐྱབས་མགོན་འཁོར་
བཅས་རྨ་ཡུལ་པདྨ་རི་མཐོ་ནས་རྒྱལ་རོང་ཁྲོ་སྐྱབས་ཀྱི་ཕྱོགས་སུ་ཆས།
རྒྱལ་རོང་དགེ་བཤེས་རྒྱལ་པོས་གདན་ཞུ་བྱུང་བས། ཁྲོ་སྐྱབས་
བརྒྱུད་དེ་དགེ་བཤེས་རྒྱལ་པོའི་རྒྱལ་ས་མདའ་མདོར༧བྱོན། རྒྱལ་པོ་
འཁོར་བཅས་ལ་མཇལ་འཕྲད་དང་ཆོས་འབྲེལ་གནང་། གསར་སྐྱེས་
ཀྱི་འབྱུང་པོ་འགའ་དམ་ལ་བཏགས། གྲུབ་ཐོབ་ཀྱི་སྤྱོད་པ་གནང་
ནས་ཡུལ་དེར་གཟུགས་ཅན་དང་གཟུགས་མེད་ཀྱི་འགྲོ་བ་རྣམས་ཀྱི་་་
དོན་མཛད་དེ་རེ་ཞིག་བཞུགས་སོ། །
དེང་དཀར་མཛེས་ཁུལ་རོང་བྲག་རྫོང་མདའ་
© དགེ་བཤེས་རྒྱལ་པོའི་རྒྱལ་ས་མདའ་མདོ་ནི།
མདོ་ཤང་གི་མངའ་འོག་ན་གནས་སོ།།
86



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བཅུ་དྲུག་པ། རྒྱལ་རོང་དགེ་བཤེས་དང་ལྕགས་ལའི་
རྒྱལ་ས། སྐྱིད་ལུང་དགོན་སོགས་
ལ་བཞུགས་པའི་སྐོར།
དགུང་ལོ་སོ་གཉིས་པ་་ལྕགས་ཡོས་(སྤྱི་ལོ་1831)ལོར། ལྕགས་
ཡོས་ལོར་དགེ་བཤེས་རྒྱལ་པོའི་ས་ཆ་ནས། རྒྱལ་རོང་ཁྲོ་སྐྱབས་ནང་
སོའི་གདན་ས་ཀ་གོང་སེང་གེ་ཡངས་རྫོང་དུ་ཕེབས། ཁྲོ་སྐྱབས་ནང་
སོའི་བཞེད་དོན་འགའ་བསྒྲུབས། སྐྱབས་མགོན་གྱི་（ རང་རྣམ་
མཁའ་འགྲོའི་ཞལ་ལུང་》ལས། “ཡོས་ལོར་ཀ་གོང་དུ་སྐོར་ཙམ་
སླེབས་ཤིང༌། ནང་སོའི་བཞེད་དོན་ཕྲན་བུ་བསྐངས།” ཞེས་
གསུངས་སོ། །དེ་ནས་ཕྱིར་དགེ་བཤེས་རྒྱལ་སར་བྱོན། ཡུལ་དེར་
བསྟན་འགྲོའི་དོན་མཛད་དེ་རེ་ཞིག་བཞུགས་སོ། །མི་ཉག་ལྕགས་ལ་
རྒྱལ་པོ་དང་ཡུ་ཐང་རྒྱལ་པོའི་བསུ་མ་བྱུང་བས། ལོ་མཇུག་ཙམ་ལ་
རྒྱལ་རོང་ནས་ལྕགས་ལའི་རྒྱལ་ས་དར་མདོར༧ ཆས། རིམ་བཞིན་མི་
ཉག་ལྷ་སྒང་བརྒྱུད་དེ་དར་མདོར་འབྱོར། ས་དབང་འཁོར་བཅས་
དང་། ལྕགས་ལའི་མཁན་རྣམ་གཉིས་བཅས་ལ་མཇལ་འཕྲད་དང་
ཆོས་འབྲེལ་གནང་། སྲིང་མོ་ཌཱཀྐི་བློ་གསལ་སྒྲོལ་མ་ཡང་མགོ་ལོག་
ནས་དར་མདོར་ཕེབས། མིང་སྲིང་ཞལ་འཛོམས། ལྕགས་ལའི་རྒྱལ་
@ དར་མདོ་ནི་དེང་དཀར་མཛེས་ཁུལ་དང་དར་མདོ་རྫོང་གི་ལྟེ་གནས་ཡིན་ནོ།། །
87



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
ས་ནས་རེ་ཞིག་བཞུགས་སོ།།
དགུང་ལོ་སོ་གསུམ་པ་ཆུ་འབྲུག་(སྤྱི་ལོ་1832) ལོར། ལོ་གསར་
རྙིང་གི་མཚམས་སུ་སྐྱབས་མགོན་འཁོར་བཅས་དར་མདོ་ནས་མི་་་་་་
ཉག་ཡུ་ཐང་རྒྱལ་སར་༧ ཆས། རྒྱལ་པོ་འཁོར་བཅས་ལ་མཇལ་འཕྲད་
དང་ཆོས་འབྲེལ་གནང་། རྒྱལ་བློན་ཀུན་ཀྱིས་སྐྱབས་མགོན་འཁོར་
བཅས་ལ་ལོ་གསར་གྱི་དགའ་སྟོན་གཟབ་རྒྱས་ཕུལ། རྒྱལ་པོས་
གསོལ་བཏབ་ལྟར། སྙིང་ཐིག་གི་དགོན་སྡེ་ཞིག་བཏབ། དེང་ལ་རྒྱབ་
དགོན་ཞེས་འབོད། འདུས་གྲྭ་རྣམས་ལ་ཀློང་སྙིང་གི་དབང་ལུང་
དང་། སྔོན་འགྲོའི་ཁྲིད་སོགས་རྒྱས་པར་གནང་། སྦས་མདོའི་དགོན་
དུ་ཕེབས་ནས་སྙིང་ཐིག་དང་ཐུགས་ཐིག་གི་བསྟན་པ་སྤེལ། སྦས་
མདོ་དགོན་འདི་བི་རོས་བཏབ་པར་གྲགས། ད་ལྟ་ཡང་སྒར་ལུགས་
ཀྱི་སྲོལ་གནས་སོ། །ལོ་དེའི་ཟླ་བ་དང་པོའི་ཚེས་༢༥ ཐོ་རངས་ཀྱི་
དུས་སུ་འོད་གསལ་གྱི་སྣང་ངོར་འཇའ་འོད་ཀྱི་ཀློང་ནས་རྒྱ་གར་ཕ་་་་
དམ་པ་དང་། མ་གཅིག་ལབ་སྒྲོན་སོགས་མངོན་སུམ་དུ་བྱོན། ཞལ་
གཟིགས་ལུང་བསྟན་དང་ཐུགས་གཏད་སྨོན་ལམ་རྒྱ་ཆེར་གནང་བ་་་
སོགས་རྟགས་ཁྱད་པར་ཅན་བྱུང༌། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལས། “ འབྲུག་ལོ་ཟླ་བ་དང་པོའི་ཚེས་ཉེར་
ལྔའི་ཐོ་རངས་ཀྱི་ཆར། མདུན་གྱི་ནམ་མཁར་འཇའ་འོད་ཀྱི་ཀློང་
@ ཡུ་ཐང་རྒྱལ་པོའི་ས་ཆ་ནི་དེང་དཀར་མཛེས་ཁུལ་དར་མདོ་རྫོང་འགུ་ཐང་ཀྲིན་གྱི་མངའ་འོག་
ན་གནས། ཡུ་ཐང་ལ། འགུ་ཐང་། གུ་ཐང་། གཡུ་ཐང་བཅས་འབྲི་སྲོལ་འདུག་གོ།
88



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ནས་མ་གཅིག་ལབ་ཀྱི་སྒྲོལ་མ་ལ་འཁོར་མཁའ་འགྲོ་ལྔས་བསྐོར་བ།”
ཞེས་གསུངས་སོ། །དེ་ནས་ཕྱིར་ལྕགས་ལའི་རྒྱལ་སར་ཕེབས། མཁན་
རྣམ་གཉིས་དང་རྒྱལ་པོ་འཁོར་བཅས་ལ་ཀློང་སྙིང་གི་དབང་ལུང་་་་་
ཁྲིད་གསུམ་གནད་དུ་སྨིན་པར་གནང་ངོ༌། །སྐྱབས་མགོན་གྱིས་
ལྕགས་ལ་མཁན་ཆེན་གྱི་དྲུང་ནས་བྱང་གཏེར་གྱི་ཀ་དག་དང་།
དགོངས་པ་ཟང་ཐལ་སོགས་དབང་ལུང་གི་རྒྱུན་དཀོན་པོ་དུ་མ་་་་་་་
བཞེས། དགའ་སྟོན་གྱི་ཚུལ་དུ་ཚོགས་འཁོར་རྒྱ་ཆེར་བསྐོར་བའོ། །
དེ་ནས་སྐྱབས་མགོན་འཁོར་བཅས་མི་ཉག་ལྷ་སྒང་དུ་ཆས། ཆོས་
རྒྱལ་སྲོང་བཙན་སྒམ་པོའི་དུས་སུ་བཞེངས་པའི་ལྷ་སྒང་ཇོ་བོ་དང་།
རྒྱ་གར་གྲུབ་ཐོབ་བྲམ་ཟེ་མགོན་པོས་བཞེངས་པའི་གྲུབ་ཐོབ་མཆོད་་་
རྟེན་སོགས་རྟེན་གནས་རྣམས་ལ་ཕྱག་མཆོད་སྐོར་གསུམ་མཛད།
ཉིན་གཅིག་ཡུལ་ཀུན་འཇའ་འོད་ཀྱིས་ཁྱབ་པ་སོགས་རྟགས་ངོ་་་་་་་
མཚར་ཅན་མང་དུ་བྱུང་བའོ། །རྟའུ་དང་ལྕགས་ལའི་ས་མཚམས་ཀྱི་
ཡུལ་སྡེ་རྣམས་ཀྱི་འཁོན་དང་འཁྲུག་རྩོད་བསྡུམས་ཤིང་ཞི་བར་་་་་་་་
མཛད་པའོ། །དེ་ནས་རྒྱལ་རོང་དགེ་བཤེས་རྒྱལ་སར་ཆས། དགེ་
བཤེས་རྒྱལ་པོའི་ས་ཆ་ནས་མ་ཧཱ་སྐྱིད་ལུང་དགོན་དང་རི་ཁྲོད་གསར་
དུ་བསྐྲུན། དགུན་དགོན་དེར་འདུས་པ་བརྒྱ་ཕྲག་ལྷག་ལ་ཀློང་སྙིང་
གི་དབང་ལུང་། སྔོན་འགྲོ་དང་རྩ་རླུང་གི་ཁྲིད་དང༌། བླ་སྤྲུལ་འགའ་
ལ་ཡེ་ཤེས་བླ་མའི་ཁྲིད་བཅས་གནང་ནས་བཞུགས་སོ། །
དགུང་ལོ་སོ་བཞི་པ་ཆུ་སྦྲུལ་(སྤྱི་ལོ་1833) ལོར། སྐྱབས་མགོན་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དཔོན་གཡོག་འགའ་མ་ཧཱ་སྐྱིད་ལུང་དགོན0ནས་མགོ་ལོག་ཏུ་ཆས།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ སྦྲུལ་
ལོར་རི་ཁྲོད་གསར་བ ཏབ་ཏུ་སྲིང་མོས་མཚམས་སྒྲུབ་མཛད་ཅིང་།
ང་རང་མགོ་ལོག་ཕྱོགས་སུ་སོང་” ཞེས་གསུངས། མགོ་ལོག་ཨ་
སྐྱོང་གོང་མ་སོགས་ཡུལ་དེའི་སྦྱིན་བདག་སྐྱ་སེར་ཕོ་མོ་རྣམས་ལ་ཆོས་
འབྲེལ་དང་ཞལ་མཇལ་གནང་ངོ་། །མགོ་ལོག་སྟོད་ཀྱི་ས་ཆ་གཉན་
པོ་གཡུ་རྩེར་བྱོན། གཡུ་མཚོའི་འགྲམ་ནས་ཞག་ཉེར་གཅིག་མཚམས་
ལ་བཞུགས། སྐབས་དེར་མཁའ་དབྱིངས་ཀློང་སྒྲོམ་སྨུག་པོ་གཏེར་
ནས་སྤྱན་དྲངས་སོ། །དེ་ནས་ཕྱིར་མ་ཧཱ་སྐྱིད་ལུང་དགོན་དུ་ཕེབས།
དགོན་དེར་པདྨ་མཁའ་འགྲོའི་ཆོས་སྐོར་སོགས་བརྡ་ཡིག་ལས་ཕབ་་་
ནས་བཞུགས་སོ། །
དགུང་ལོ་སོ་ལྔ་པ་ཤིང་རྟ་(སྤྱི་ལོ་1834)ལོར། ལོ་དེར་མ་ཧཱ་སྐྱིད་
ལུང་དགོན་ནས་གཡི་ཁོག་ཏུ་བྱོན། བསྟན་འགྲོའི་དོན་མཛད་ནས་རེ་
ཞིག་བཞུགས། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》
ལས། “རྟ་ལོར་གཡི་ཁོག་ཕྱོགས་སུ་ཕྱིན།”ཞེས་གསུངས་སོ། །ལོ་དེར་་་
ཕ་ཡབ་བསོད་ནམས་འཕན་སྐུ་གཤེགས་པས། སྐྱབས་མགོན་དང་་་་་་
ཊཱཀྐི་བློ་གསལ་སྒྲོལ་མ་བཅས་མགོ་ལོག་ལ་ཕེབས། ཕ་ཡབ་ཀྱི་ཆེད་དུ་
དགེ་རྩ་བསྒྲུབས། ཐར་ལམ་དུ་འདྲེན་སྟོན་མཛད་དོ། །དེ་ནས་ལྕགས་
@ མ་ཧཱ་སྐྱིད་ལུང་ངམ་མུར་ཧ་ལྕམ་ལུང་དགོན་ནི། སྐྱབས་མགོན་གྱི་གདན་ས་གཙོ་བོ་ཞིག་ཡིན།
དེང་དཀར་མཛེས་ཁུལ་རོང་བྲག་རྫོང་མདའ་མདོའི་ཤང་གི་མངའ་འོག་ན་གནས་སོ།།
90



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
རྐང་སྡེ་ཆ་དགོན་པར་ཕེབས། སྡེ་ཆ་རྒྱལ་སྲས་ཀྱི་རི་ཁྲོད་0དེར་སྒར་་
གཞི་བཞུགས། སྐབས་དེར་ཉག་སྐེད་ནོར་བུ་ཚེ་རིང་གི་གདན་ཞུ་
བྱུང་བས། ཉག་རོང་ཕྱོགས་སུ་བསྟན་འགྲོའི་དོན་ལ་བྱོན་ནོ། །
བཅུ་བདུན་པ། མི་ཉག་བཞག་བྲ། པ་ཝཾ་རྒྱལ་ས།
ལའུ་ཐང་དགོན། སྐྱིད་ལུང་དགོན་
སོགས་ལ་བཞུགས་པའི་སྐོར།
དགུང་ལོ་སོ་དྲུག་པ་ཤིང་ལུག་(སྤྱི་ལོ་1835)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། ཤིང་ལུག་ལོའི་མཛད་
རྣམ་དང་ལོ་ཚིགས་སོགས་ཁ་གསལ་མེད་མོད། འོན་ཀྱང་གོང་ཞུས་
ལྟར་སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས།
“ མར་འཁོར་འཕྲལ་སྡེ་ཆ་རྒྱལ་སྲས་ཀྱི་འདོད་པ་ལྟར། རི་ཁྲོད་
གསར་བསྐྲུན་ཞིག་འདུག་པར་ཕྱིན་ཏེ་སྡོད་པར་རྩོམ་ཡང་ཡུལ་དེར་་་་
ངེད་ཅག་འདུག་པའི་སྐལ་བ་མེད་ཕྱིར། སྔགས་ཀྱི་སྲུང་མ་ཐོག་
ཕེབས་ཀྱིས་འཕྲལ་དུ་སྨད་ཕྱོགས་སུ་འགྲོ་དགོས། ལེགས་པའི་རྟེན་་་་
འབྲེལ་དུས་ལ་བབ་ཚུལ་དང་། ཡུལ་དེར་བསྡད་ན་སྐྱེས་བུའི་སྲོག་
ལ་ཧུར་ཐུམ་འབྱུང་གསུང་བྱུང་ལྟར། ཉག་སྐེད་ནོར་བུ་ཚེ་རིང་
འབོད་པ་བྱུང་བ་ནན་ཏན་ཆེ་བས་ངོ་མ་ལྡོག་སྟེ། ཁོ་བོ་སྐོར་ཙམ་
དེང་དཀར་མཛེས་ཁུལ་རྟའུ་རྫོང་ལྕགས་རྐང་ཤང་གི་མངའ་
@ སྡེ་ཆ་རྒྱལ་སྲས་ཀྱི་རི་ཁྲོད་ནི།
འོག་ན་གནས་སོ།།
91



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཕྱིན་ནས། སླར་སྡེ་ཆ་ནས་སྒར་གཞི་ཐེག་སྟེ་མི་ཉག་བཞག་བྲ་ལྷ་
རྩེར་མཁའ་འགྲོའི་ལུང་བསྟན་ལྟར་སླེབས།” ཞེས་པས། ཕལ་ཆེར་
ཤིང་ལུག་ལོར་སྡེ་ཆ་ནས་མི་ཉག་བཞག་བྲའི་གནས་སུ་ཕེབས་པ་ལྟ་
བུར་མངོན་ནོ། །
དགུང་ལོ་སོ་བདུན་པ་མེ་སྤྲེལ་(སྤྱི་ལོ་1836) ལོར། མི་ཉག་
བཞག་བྲའི་གནས་སུ་བཞུགས། དེའང་མདོ་དྲི་མེད་གྲགས་པས་
མཛད་པའི་སྐྱབས་མགོན་གྱི་རྣམ་ཐར་《དོན་རྒྱན་སོ་ལྔའི་ལམ་ནས་་་
དྲངས་པ་དབྱངས་ཅན་རྒྱུད་མངས་》ལས། “མེ་སྤྲེལ་ལོར་བཞག་
བྲར་ཕེབས་སྐབས་མི་མ་ཡིན་གྱིས་དྲངས་ཏེ་གཟུགས་ཅན་མི་ཡིས་་་་་
བགྲོད་པར་དཀའ་བའི་གངས་ཁྲོད་བྲག་དཀར་རིན་པོ་ཆེ་སྤུངས་པ་་་
ལྟ་བུའི་དབུས་སུ། ཞག་བདུན་ཕྲག་གི་བར་དུ་འོད་གསལ་གྱི་ངང་དུ་
བཞུགས།” ཞེས་གསུངས། བཞག་བྲའི་མདུན་ནགས་ཁྲོད་དབེན་པ་
ཞིག་ཏུ་སྒར་བཏབ་སྟེ་བཞུགས། སྐྱབས་མགོན་དང་སློབ་བུ་འོད་
གསལ་སྙིང་པོ་རྣམ་གཉིས་རི་སྐེད་ཀྱི་བྲག་སྐྱིབས་ཤིག་ཏུ་མཚམས་ལ་་
བཞུགས། ཞག་གཉིས་པའི་ནུབ་མོར་མི་རྒོད་ཅིག་བྱུང་ནས་སྐྱབས་
མགོན་ལ་ཕྱག་གསུམ་འཚལ། ། རྒྱབ་ཏུ་ཁྱེར་ནས་གངས་ཁྲོད་ནོར་
བུའི་དབྱིབས་དང་འདྲ་བའི་བྲག་ཕུག་ཅིག་ཏུ་བཞག རིལ་བུ་མདོག་
དཀར་ཞིང་ཟོས་ན་བཀྲེས་སྐོམ་སེལ་བ་ཞིག་སྐྱབས་མགོན་ལ་ཕུལ་ཏེ་་
རང་གནས་སུ་གཤེགས། ཞག་བདུན་གྱི་རིང་ལ་ཉམས་དང་ཏིང་ངེ་
འཛིན་ཁོ་ནས་ངང་དུ་གནས། ཞག་བདུན་གྱི་ཐོ་རངས་ཀྱི་དུས་སུ་



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཏཱཀྐི་མ་དར་དཀར་གྱི་ན་བཟའ་གསོལ་བ་ཞིག་བྱོན་ཏེ་ལུང་བསྟན་་་་་
མང་དུ་གསུངས། བདུད་རྩི་ཐོད་པ་གང་ཕུལ་ནས་རང་གནས་སུ་
གཤེགས། དེ་ནས་སྐྱབས་མགོན་ཕྱིར་སྒར་ཐོག་ཏུ་ཕེབས། སྟོན་
འཁོར་ཀུན་གྱིས་ཞག་བདུན་གྱི་བར་དུ་མཁའ་འགྲོ་ལ་ཚོགས་འཁོར།
ཆོས་སྐྱོང་ལ་གཏོར་མ། སྡེ་བརྒྱད་ལ་བསང་བརྔན། འབྱུང་པོ་ལ་
ལུས་སྦྱིན་སོགས་རྒྱ་ཆེར་མཛད། དེ་ནས་སྐྱབས་མགོན་རིན་པོ་ཆེ་
ཉིད་རྒྱལ་བ་ཀློང་ཆེན་པའི་སྐུར་དངོས་སུ་བཞེངས་ཏེ། འདུས་པ་སྤྱི་
ལ་ཀློང་ཆེན་སྙིང་ཐིག་གི་དབང་ཁྲིད་གནད་སྨིན་དང་། སྐལ་ལྡན་གྱི་
སློབ་མ་བདུན་དང་། མི་མ་ཡིན་ཁྲི་ཕྲག་ལྷག་ལ་རྫོགས་ཆེན་མཁའ་
འགྲོའི་ཡང་ཏིག་ཆེན་མོའི་དབང་བསྐུར་ཏེ་ཕྱིར་མི་ལྡོག་པའི་ལམ་ལ་་
བཀོད། དེའང་ཡང་ཏིག་ཆེན་མོའི་དབང་གི་སྐབས་སུ། རྡོ་རྗེ་རྣལ་
འབྱོར་མ་དང་། སྔགས་སྲུང་མ་རྣམ་གཉིས་ཀྱིས་དབང་གི་ཆོ་ག་དང་
ཕྱག་ལེན་སོགས་ཅི་དགོས་ཀྱི་མཐུན་རྐྱེན་སྒྲུབ་པ་དང༌། འཁོར་
རྣམས་ཀྱི་ལོག་རྟོག་བསལ་ཞིང་མོས་གུས་དང་ལམ་དུ་འཛུད་པའི་་་་་
སྡོང་གྲོགས་མཛད་པའོ། །དབང་གི་བྱིན་འབེབས་ཀྱི་སྐབས་སུ།
འཁོར་རྣམས་ཀྱིས་སཾ་སྐྲྀ་ཏ་དང༌། མཁའ་འགྲོའི་བརྡ་སྐད་སྨྲ་བ།
ལུས་འཕར་ཞིང་སེམས་ཆོས་ཉིད་ཀྱི་ངང་དུ་གནས་པ་སོགས་རྟགས་་་
ཁྱད་པར་ཅན་བྱུང་བའོ། །ཐོད་རྒལ་རིག་པའི་རྩལ་དབང་གི་སྐབས་
སུ། བཞག་བྲའི་རྩེ་མོ་ནས་སྤྲིན་དང་འཇའ་འོད་འཁྲིགས་པའི་ཀློང་
དུ་སྟོན་པ་ཐུགས་རྗེ་ཅན་དེ་ཉིད་ལ་འཁོར་དྲང་སྲོང་མཁའ་འགྲོ་མ་་་



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དཔག་མེད་ཀྱིས་བསྐོར་བ། སྟོན་པའི་ཐུགས་ཀ་དང་མཛོད་སྤུ་ལས་
འོད་ཟེར་གྲངས་མེད་འཕྲོས་པ་སོགས་ཀྱི་མངོན་རྟགས་བསམ་གྱིས་་་་
མི་ཁྱབ་པ་བྱུང་བའོ། །གཞན་ཡང་སྐབས་དེ་དག་ཀུན་ཏུ་ཉིན་གྱི་
དུས་སུ་བྱ་རིགས་དང་སྲོག་ཆགས་མི་འདྲ་བ་དུ་མས་གནས་ཁང་ལ་་་
བསྐོར་བ་བྱེད་པ་དང༌། མཚན་གྱི་དུས་སུ་གཟུགས་མེད་ཀྱི་འགྲོ་བ་
རྣམས་ཀྱིས་གསོལ་བ་འདེབས་པ་དང་། གླུ་གར་བྱེད་པ་སོགས་ཀུན་
ཀྱིས་རྣ་ལམ་དུ་ཐོས། དཀྱིལ་འཁོར་ལ་འཇའ་འོད་འཕྲོ་བ། ཀེང་
རུས་ཚོན་གང་བ་བཞིས་དཀྱིལ་འཁོར་ལ་བསྐོར་བ་བྱེད་པ། བུམ་ཆུ་
འཕེལ་བ། བདུད་རྩི་ཁོལ་བ་སོགས་རྟགས་མཚན་བརྗོད་ལས་འདས་
པ་བྱུང་བའོ། །མཐར་དབང་ཁྲིད་རྣམས་རྫོགས་ནས་དགའ་སྟོན་གྱི་
སྐབས་སུ། ལྕགས་ལ་རྒྱལ་པོ་དང་ཡུ་ཐང་རྒྱལ་པོ་སོགས་ཀྱིས་མཐུན་
རྐྱེན་ལེགས་པར་སྦྱར་བས། ཉིན་བདུན་ཀྱི་བར་དུ་ཚོགས་ཀྱི་འཁོར་
ལོ་རྒྱ་ཆེར་བསྐོར་བའོ། །དེ་ནས་རྒྱལ་རོང་པ་ཝཾ་རྒྱལ་པོས་གདན་ཞུ་
བཞིན། ས་དབང་འཁོར་བཅས་ལྷན་དུ་རྒྱལ་མོ་ཚ་བ་རོང་དུ་ཆས།
པ་ཝཾ་རྒྱལ་ས་རུ་ཞག་གསུམ་བཞུགས། རྒྱལ་པོའི་རེ་བ་ཀུན་
བསྐངས། སྒར་གཞི་མདུན་ངོས་ཀྱི་སྨན་པ་རི་ཁྲོད་དུ་བཞུགས།
སྐྱབས་མགོན་དང་དཔོན་གཡོག་ལྔ་ཙམ་རི་རྩེའི་དྲང་སྲོང་ཕུག་ཏུ་་་་་
ཕེབས། དེར་ཞག་ཉེར་གཅིག་བཞུགས། སྐབས་དེར་སྐྱབས་མགོན་
རིན་པོ་ཆེ་ཉིན་ཞག་བདུན་གྱི་རིང་ལ་རྨི་ལམ་འོད་གསལ་གྱི་ངང་་་་་་
© པ་ལཾ་རྒྱལ་ས་ནི། དེང་དཀར་མཛེས་ཁུལ་རོང་བྲག་རྫོང་གི་མངའ་འོག་ན་གནས།
94



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ནས་དམུ་རྡོའི་ལོ་རྒྱུས་དང་དག་སྣང་གི་ཆོས་སྐོར་དུ་མ་བབས་སོ། །
ཕྱིར་སྨན་པ་རི་ཁྲོད་དུ་ཕེབས་ཏེ་ཕུར་སྒྲུབ་ཅིག་མཛད། པ་ཝཾ་རྒྱལ་
པོའི་བཙུན་མོ་ལ་ཚེ་དབང་སོགས་གནང་བའོ། །དེ་ནས་སྔར་གྱི་
བཞུགས་གནས་བཞག་བྲ་གཡུ་མཚོའི་ཁར་བྱོན། སྲིང་མོ་ཌཱཀྐི་བློ་
གསལ་སྒྲོལ་མ་རི་ཁྲོད་དེར་བསྙེན་མཚམས་ལ་བཞུགས། སྐྱབས་
མགོན་འཁོར་བཅས་མི་ཉག་དཔལ་རི་དགོན་དུ་ཕེབས། དགོན་
དེར་པདྨ་རྒྱལ་པོའི་སྒྲུབ་མཆོད་བཙུགས། རེ་ཞིག་དགོན་དེར་
བཞུགས་སོ། །ལྕགས་ལ་རྒྱལ་པོའི་བསུ་བ་འབྱོར་བས། རྒྱལ་ས་དར་
མདོ་ལ་ཆས། ས་དབང་འཁོར་བཅས་ལ་མཇལ་འཕྲད་གནང་།
དགའ་སྟོན་གྱི་མཛད་སྒོ་རྣམས་རྫོགས་ནས་ཡུ་ཐང་ས་དབང་གི་རྒྱལ་
སར་སྐོར་ཙམ་ཕྱིན། དེ་ནས་ཕྱིར་མི་ཉག་ལའུ་ཐང་དགོན་པར་
ཕེབས། དགུན་དེར་འདུས་པ་རྣམས་སྔོན་འགྲོ་ཟླ་ཁྲིད་གནང་ནས་
བཞུགས་སོ། ། །
དགུང་ལོ་སོ་བརྒྱད་པ་མེ་བྱ་(སྤྱི་ལོ་1837) ལོར། སྐྱབས་མགོན་
འཁོར་བ ཅས་མི་ཉག་ལའུ་ཐང་ནས་མགོ་ལོག་ཕྱོགས་སུ་ཆས།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “བྱ་ལོ་
གསར་ཚེས་ལ་མགོ་ལོག་ཏུ་འབོད་པ་བྱུང་བ་ལྟར་ང་རང་མིང་སྲིང་་་་
0 དཔལ་རི་དགོན་དང་བཞག་བྲ་གཡུ་མཚོ་ནི།
ཤང་གི་མངའ་འོག་ན་གནས་སོ།།
དེང་དཀར་མཛེས་ཁུལ་དར་མདོ་རྫོང་ལྷ་སྒང་
95



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྐོར་ཙམ་ཕྱིན།” ཞེས་གསུངས། རྨ་སྟོད་རྩེ་བ་ཞེས་སྡིག་སྤྱོད་མ་
རུང་པའི་ཡུལ་སྡེ་དེར་ཕེབས་ནས་དགེ་སྒྲུབ་སྡིག་སྤོང་གི་ཆོས་མང་དུ་
གསུངས། མ་འོངས་ཨོ་རྒྱན་ཆེན་པོའི་གདུལ་བྱར་འགྱུར་བའི་སྨོན་
ལམ་རྣམ་པར་དག་པའི་མཚམས་སྦྱར། དེར་ཆོས་སྡེ་ཞིག་བཏབ། དེ་
ནས་ཕྱིར་མི་ཉག་གི་ཕྱོགས་ལའུ་ཐང་དགོན་༧ དུ་ཕེབས། སྲིང་མོའི་
སྙུན་གཞི་ལ་རིམ་གྲོ་རྒྱ་ཆེར་བསྒྲུབས་སོ། །དེ་ནས་སྐྱབས་མགོན་
འཁོར་བཅས་བཞག་བྲ་གཡུ་མཚོའི་རི་ཁྲོད་དུ་ཆས། གནས་དེར་
བསྙེན་སྒྲུབ་ཀྱི་ངང་ནས་པདྨ་མཁའ་འགྲོའི་ཐུགས་ཐིག་སྐོར་དང་ཆ་་་
ལག་སྐོར་བརྡ་ཡིག་ལས་ཕབ། སློབ་བུ་རྣམས་ལ་རང་སྐལ་དང་
འཚམ་པའི་ཆོས་སྦྱིན་གྱིས་ཚིམས་པར་མཛད་པའོ། །དེ་ནས་ཕྱིར་མི་
ཉག་ལའུ་ཐང་དགོན་པར་ཕེབས་ནས་བཞུགས་སོ། །
དགུང་ལོ་སོ་དགུ་པ་ས་ཁྱི་(སྤྱི་ལོ1838)ལོར། ལོ་དེར་ལའུ་ཐང་
ནས་རྒྱལ་རོང་དགེ་བཤེས་རྒྱལ་པོའི་ས་ཆ་མ་ཧཱ་སྐྱིད་ལུང་དགོན་དུ་་་
ཆས། དགོན་དེར་རེ་ཞིག་བསྟན་འགྲོའི་དོན་མཛད་དེ་བཞུགས། དེ་
ནས་རྒྱལ་རོང་ཁྲོ་སྐྱབས་རྒྱལ་པོའི་གདན་ཞུ་བྱུང་བས། དམུ་ཁྲིའི་
རྒྱལ་སར་ཕེབས། ས་དབང་ལ་ཆོས་འབྲེལ་དང་སྐུ་རིམ་ལེགས་པར་
བསྒྲུབས། ཐུགས་ཐིག་བསྟན་པའི་བདག་པོར་འགྱུར་བའི་རྟེན་
@ རྨ་སྟོད་རྩེ་བ་ནི། མགོ་ལོག་རྨ་སྟོད་རྫོང་གི་མངའ་འོག་ན་གནས།
༧ ལའུ་ཐང་དགོན་པ་ནི། སྐྱབས་མགོན་གྱི་གདན་ས་གཙོ་བོ་ཞིག་ཡིན། དེང་དགོན་དེར་སྐྱབས་
མགོན་གྱིས་རྡོ་ལ་ཕྱག་སོར་བཏབ་པའི་རྟེན་ཁྱད་པར་ཅན་ཞིག་ཀྱང་བཞུགས། དཀར་མཛེས་
ཁུལ་རྟའུ་རྫོང་ནག་བྲན་ཤང་གི་མངའ་འོག་ན་གནས་སོ།།
96



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར། །
འབྲེལ་ཕུན་སུམ་ཚོགས་པ་འགྲིགས། དེ་ནས་ཕྱིར་མ་ཧཱ་སྐྱིད་ལུང་
དགོན་དུ་ཕེབས། དགུན་དེར་འདུས་པ་བརྒྱ་ཕྲག་ལྷག་ལ་ཀློང་སྙིང་
གི་དབང་ལུང་ཁྲིད་གསུམ་སོགས་གནང་ནས་བཞུགས་སོ། ། །
དགུང་ལོ་བཞི་བཅུ་པ་ས་ཕག་(སྤྱི་ལོ་1839) ལོར། ལོ་དེར་མ་ཧཱ་
སྐྱིད་ལུང་དགོན་ནས་མི་ཉག་ལའུ་ཐང་དགོན་པ། ལྕགས་ལའི་རྒྱལ་
ས། ཡུ་ཐང་རྒྱལ་ས་སོགས་སུ་ཕེབས་ནས་བསྟན་འགྲོའི་དོན་མཛད།
སྐྱབས་མགོན་གྱི་（ རང་རྣམ་མཁའ་འགྲོའི་ཞལ་ལུང་》ལས། “ ཕག་
ལོ་ལའུ་ཐང་ནས་བཟུང། དར་མདོ་དང་ཡུ་ཐང་སོགས་ལ་སྐོར་ཙམ་
རེ་ཕྱིན།” ཞེས་གསུངས་སོ། །དེ་ནས་ཕྱིར་མ་ཧཱ་སྐྱིད་ལུང་དགོན་དུ་
ཆས། དགུན་དེར་ཐུགས་སྒྲུབ་ཡང་སྙིང་འདུས་པའི་སྒྲུབ་མཆོད་
གནད་སྨིན་མཛད་དེ་བཞུགས་སོ། །
བཅོ་བརྒྱད་པ། རྒྱལ་རོང་ཁྲོ་སྐྱབས་དང་རྒྱལ་ནག
སོ་མང་རྒྱལ་ས། སྐྱིད་ལུང་དགོན་སོགས་
ལ་བཞུགས་པའི་སྐོར།
དགུང་ལོ་ཞེ་གཅིག་པ་ལྕགས་བྱི་(སྤྱི་ལོ་1840)ལོར། མ་ཧཱ་སྐྱིད་
ལུང་དགོན་ནས་རྒྱལ་རོང་ཁྲོ་སྐྱབས་དང་དམ་པ་རྒྱལ་ནག་སོགས་སུ་་
ཕེབས་ནས་རྒྱལ་པོ་འཁོར་བཅས་དང་། དད་ལྡན་རྣམས་ཀྱི་རེ་བ་
ཡོངས་སུ་བསྐངས་སོ། །དེ་ནས་སོ་མང་རྒྱལ་པོའི་གདན་ཞུ་ལྟར།



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྒྱལ་རོང་སོ་མང་ཡུལ་དུ་ཞབས་ཀྱིས་བཅག རྒྱལ་པོ་པདྨ་བདུད་
འདུལ་དབང་དྲག་འཁོར་བཅས་ལ་མཇལ་འཕྲད་དང༌། ཐུགས་སྒྲུབ་
དཔལ་ཆེན་འདུས་པ་དང་། བཀའ་བརྒྱད་བདེ་གཤེགས་འདུས་པའི་
དབང་སོགས་ཕུལ། རྒྱལ་པོའི་མཆོད་གནས་ཀ་མཆོག་དགོན་D པར་
ཕེབས། དགོན་པའི་རྟེན་གསུམ་རྣམས་ལ་རབ་གནས་དང་། འདུས་
པ་རྣམས་ལ་ཀློང་ཆེན་སྙིང་ཐིག་གི་དབང་ལུང་ཆ་ཚང་། གཞན་ཡང་
སྙིང་ཐིག་སོགས་ཀྱི་ཆོས་སྐོར་དུ་མའི་དབང་ལུང་ཁྲིད་གསུམ་དང་།
རྒྱལ་པོ་འཁོར་བཅས་ལ་ཞབས་བརྟན་མང་དུ་ཕུལ་བའོ། །དེ་ནས་ཁྲོ་
སྐྱབས་རྒྱལ་པོའི་རྒྱལ་ས་ཕུན་ཚོགས་རྫོང་དུ་ཆས། རྒྱལ་པོ་འཁོར་
བཅས་ལ་མཇལ་འཕྲད་དང་། ཞབས་བརྟན་སོགས་བསྒྲུབས། ས་
དབང་གིས་རྒྱལ་ས་གསར་དུ་བཞེངས་པའི་གནས་དཔལ་ལེགས་ཞེས་
བྱ་བའི་ཁྲོ་ཆེན་སའི་ཐིག་ལེར་ཕེབས། ས་གཟིགས་དང་། བསྲེགས་
མནན་འཕང་གསུམ་སོགས་ཀྱི་སྒོ་ནས་ས་འདུལ་གྱི་ཆོ་ག་རྒྱ་ཆེར་་་་་་
གནང་། རྒྱལ་པོའི་ཐུགས་དགོངས་རྫོགས་པར་མཛད་དོ། །དེ་ནས་
མ་ཧཱ་སྐྱིད་ལུང་དགོན་དུ་ཆས། ལོ་མཇུག་དགེ་བཤེས་རྒྱལ་པོ་སྐུ་
གཤེགས། དེར་གཤིན་ཆོག་ལ་ཕེབས། རྒྱལ་པོ་ལ་ཐར་བའི་ལམ་སྟོན་
མཛད་དེ་དགེ་བཤེས་རྒྱལ་ས་ནས་བཞུགས་སོ། །
དགུང་ལོ་ཞེ་གཉིས་པ་ལྕགས་གླང་(སྤྱི་ལོ་1841)ལོར། མ་ཧཱ་
སྐྱིད་ལུང་དགོན་ནས་བསྟན་འགྲོའི་དོན་མཛད་དེ་བཞུགས། སྲས་མོ་
© ཀ་མཆོག་དགོན་ནི། རྔ་བ་ཁུལ་འབར་ཁམས་རྫོང་སོ་མང་ཤང་གི་མངའ་འོག་ན་གནས་སོ།།
98



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
མཁའ་དབྱིངས་སྒྲོལ་མ་ཁྲོ་སྐྱབས་ས་དབང་ཚེ་དབང་རབ་བརྟན་ལ་་་
བཙུན་མོའི་རྟེན་འབྲེལ་འགྲིགས། ཡོན་མཆོད་གྱི་འབྲེལ་བ་སྔར་ལས་
དམ་དུ་གྱུར་པ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལས། “ གླང་ལོར་གཞན་དོན་ཕྲན་བུ་རེ་བྱས་ཤིང། ཁྲོ་སྐྱབས་
མི་དབང་ལ་སྲིང་ཆུང་ ཐབས་ཤེས་ཀྱི་རྟེན་འབྲེལ་འགྲིགས།” ཞེས་
གསུངས། དགུན་མཇུག་ཧོར་ཁོག་ཏུ་ཕེབས་ནས་དད་ལྡན་རྣམས་ལ་
ཆོས་ཀྱི་དགའ་སྟོན་འགྱེད། ཡུལ་ཕྱོགས་ཀྱི་འཁོན་པ་རྣམས་བསྡུམས་
པ་སོགས་བསྟན་འགྲོའི་དོན་མཛད་དེ་བཞུགས་སོ། །
དགུང་ལོ་ཞེ་གསུམ་པ་ཆུ་སྟག་(སྤྱི་ལོ་1842)ལོར། ལོ་དེར་
རིགས་སྲས་ཤེས་རབ་མེ་འབར་དམ་གྲིབ་ཀྱི་རྐྱེན་གྱིས་མ་ཧཱ་སྐྱིད་ལུང་
དགོན་དུ་སྐུ་གཤེགས། སྐྱབས་མགོན་གྱི་《རང་རྣམ་མཁའ་འགྲོའི་
ཞལ་ལུང་》ལས། “ སྟག་ལོ་གསར་ཚེས་ནང་དམ་གྲིབ་དང་མི་གཙང་
བས་རྐྱེན་བྱས།” ཞེས་སོགས་གསུངས། སྲས་ཀྱི་དགོངས་རྫོགས་ལེཊ་
པར་གྲུབ་ནས་ལྕཊ ་ལ་རྒྱལ་པོའི་རྒྱལ་ས་དར་མདོ་དང༌། ཡུ་ཐང་
རྒྱལ་པོའི་རྒྱལ་ས། ལྷ་སྒང་སོགས་མི་ཉག་ཕྱོགས་སུ་བསྟན་འགྲོའི་
དོན་ལ་ཆས། དེ་ནས་ཕྱིར་མ་ཧཱ་སྐྱིད་ལུང་དགོན་དུ་ཕེབས། དགུན་
མ་ཡུམ་ཚེ་དབང་སྨན་སྐུ་གཤེགས། མ་ཡུམ་ལ་དགེ་རྩ་རྒྱ་ཆེར་
བསྒྲུབས། རྣམ་ཤེས་ཌཱཀྐིའི་ཞིང་དུ་གནས་སྤར་བའོ། །
0 སྐྱབས་མགོན་གྱི་རང་རྣམ་ལས་སྲིང་ཆུང་ཞེས་པ་དེ་ནི་སྲས་མོ་མཁའ་དབྱིངས་སྒྲོལ་མའི་མིང་
ཡིན་ནོ།།
99



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཅུ་དགུ་པ། གཡི་ཁོག་དང་མི་ཉག ཡར་ལུང་
པདྨ་བཀོད། གཉན་པོ་གཡུ་རྩེ་སོགས་ལ་
བཞུགས་པའི་སྐོར།
དགུང་ལོ་ཞེ་བཞི་པ་ཆུ་ཡོས་(སྤྱི་ལོ་1843) ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “ ཡོས་ལོ་གསར་ཚེས་
སྨད་ཕྱོགས་ཀྱི་འགྲོ་དོན་ཕྲན་བུ་བྱས།” ཞེས་པས། གཡི་ཁོག་དང༌།
ལྷག་པར་དུ་མི་ཉག་བཞག་བྲའི་གནས་དང༌། མི་ཉག་ལའུ་ཐང་
དགོན། མི་ཉག་ལྷ་སྒང་། མི་ཉག་དཔལ་རི་དགོན་སོགས་མི་ཉག་
ཕྱོགས་ཀྱི་ཡུལ་དགོན་རྣམས་སུ་ཕེབས་ཏེ། བསྟན་པ་དང་འགྲོ་བའི་
དོན་མཛད་དེ་བཞུགས་པ་གསལ་ལོ། །
དགུང་ལོ་ཞེ་ལྔ་པ་ཤིང་འབྲུག་(སྤྱི་ལོ་1844)ལོར། ལོ་དེར་
ཊཱཀྐིའི་སྙུན་གཞིའི་ཆེད་དུ་མི་ཉག་ལྕགས་ལའི་ས་ཆ་ནས་ཡར་གཡི་་་་
ཁོག་གི་སྒར་གཞིའི་ཐོག་ཏུ་ཕེབས། སྲིང་མོ་ལ་སྐུ་རིམ་སོགས་ཕུལ།
ཡུལ་དེར་བསྟན་འགྲོའི་དོན་མཛད་དེ་རེ་ཞིག་བཞུགས། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ འབྲུག་ལོ་
གསར་ཚེས་ལོ་མགོར་ཡར་ཐེག་ནས་གཡི་ཁོག་ཏུ་སླེབས། སྲིང་མོའི་
སྙུན་གཞི་ཡང་སྨན་དཔྱད་སོགས་ཀྱིས་ཅུང་ཟད་དྲུག ཅེས་
གསུངས་སོ། །དེ་ནས་སྟོད་ཕྱོགས་སྡེ་དགེ་དང་རྫ་ཆུ་ཁ་ལ་བྱོན་གྲུབ་
100



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བྱེད་སྐབས། སྨད་ཕྱོགས་ནས་བསྟན་འགྲོའི་དོན་ལ་བཞུགས་དགོས་
པ འི ་ བླ་མའི་ལུང་བ སྟན་དང་སྡེ་བརྒྱད་ཀྱི་བ ཤོལ་མ་བྱུང་བས།
གན ས་སྐབས་གཡི་ཁོག་དང་མི་ཉག་སོགས་སྨད་ཕྱོགས་ནས་བསྟན་་་་
འགྲོའི་དོན་མཛད་དེ་བཞུགས་སོ། །
དགུང་ལོ་ཞེ་དྲུག་པ་ཤིང་སྦྲུལ་(སྤྱི་ལོ་1845)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “ སྦྲུལ་ལོ་གསར་
ཚེས་ལ་ང་རང་གསེར་ཐང་བརྒྱུད་རྗེ་བླ་མའི་གདན་ས་ཡར་ལུང་པདྨ་
བཀོད་ཀྱི་སྤྲུལ་སྐུ་རིན་པོ་ཆེ་ལ་མཇལ་འཕྲད་དང་། ཀློང་ཆེན་སྙིང་
ཐིག་གི་དབང་ལུང་ཁྲིད་གསུམ་བཅས་ཕུལ།” ཞེས་གསུངས་པས།
སྨད་ཕྱོགས་གཡི་ཁོག་ནས་རིམ་བཞིན་གསེར་ཐང་བརྒྱུད་དེ་ཡར་་་་་
ལུང་པདྨ་བཀོད་དུ་ཕེབས། རྡོ་གྲུབ་རྒན་གྱི་སྐུའི་སྤྲུལ་པ་ཕུན་ཚོགས་
འབྱུང་གནས་ལ་ཀློང་ཆེན་སྙིང་ཐིག་གི་དབང་ལུང་ཁྲིད་གསུམ་་་་་་་
སོགས་ལེགས་པར་གནང་བའོ། །དེ་ནས་མགོ་ལོག་སྟོད་ཀྱི་ས་ཆ་
གཉན་པོ་གཡུ་རྩེར་བྱོན། གཡུ་མཚོའི་འགྲམ་ནས་ཞག་བདུན་ལ་
སྒྲུབ་པ་ཉམས་ལེན་ལ་བཞུགས། སྐབས་དེར་ཉིན་མོ་གུ་རུ་ལ་གསོལ་
འདེབས་དང་ཚོགས་ཀྱི་འཁོར་ལོ་བསྐོར། མཚན་མོ་མཁའ་འགྲོའི་
འགྱོགས་བྱང་སོགས་ལ་བརྟེན་ནས་ཞིང་ཁམས་དཔག་ཏུ་མེད་པར་་་་་
བགྲོད། བླ་མ་ཡི་དམ་མཁའ་འགྲོ་སོགས་ཀྱི་ཞལ་མཇལ། གསུང་གི་
བདུད་རྩི་ལ་རོལ་ཏེ་བཞུགས་ཡོད་པ་རང་རྣམ་དུ་རྒྱས་པར་བཞུགས་་
སོ། །དེ་ནས་ཡུལ་དེའི་གདུལ་བྱ་རྣམས་ཀྱི་རེ་བ་རྫོགས་པར་བསྐངས།
101



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྨ་ཉིན་ཟལ་མོའི་སྒང་དུ་གླིང་ལྷ་རྣམས་ཀྱི་ཞལ་གཟིགས། མི་མིན་
དམ་སྲི་རིགས་དུ་མ་དམ་ལ་བཏགས། ཨ་སྐྱོང་གོང་མའི་དཔོན་
འཁོར་གཙོའི་དད་ལྡན་ཕོ་མོ་རྣམས་ལ་མཇལ་ཁ་དང་ཚེ་དབང་་་་་་་
སོགས་གནང་བའོ། །དེ་ནས་བླ་མའི་གདན་ས་ཡར་ཀླུང་པདྨ་བཀོད་
བརྒྱུད་དེ་གཡི་ཁོག་ཏུ་ཆས། སྐབས་དེར་ཌཱཀྐི་བློ་གསལ་སྒྲོལ་མ་
སོགས་མདོའི་སྒར་གཞི་གཡི་ཁོག་ན་ཡོད་པས་བླ་སློབ་རྣམས་ཞལ་་་་་
འཛོམས་སོ། །དེམ་ཁོག་ཏུ་དགེ་བཤེས་བློན་པོ་ཧོར་བསོད་ནམས་
ཚང་ལ་རིག་འཛིན་འཇིགས་མེད་གླིང་པའི་སློབ་མ་སྦས་པའི་རྣལ་་་་་
འབྱོར་པ་ཀློང་ཆེན་རོལ་བ་རྩལ་གྱི་ཡང་སྤྲུལ་འཁྲུངས་ཡོད་པ་ངོས་་་་
འཛིན་མཛད་པའོ། །ལོ་དེར་ལྕགས་ལ་རྒྱལ་པོའི་བསུ་བ་བྱུང་བས།
གཡི་ཁོག་ནས་སྒར་བཏེགས་ཏེ་རིམ་བཞིན་མི་ཉག་ལའུ་ཐང་དགོན་་་་
པར་འབྱོར། ཡུལ་དེའི་དགོན་སྡེ་དང་བླ་སེར། དད་ལྡན་ཕོ་མོ་
ཡོངས་ཀྱིས་སྐྱབས་མགོན་སྟོད་ཕྱོགས་སུ་འབྱོན་རྒྱུ་མ་འགྲིགས་ནས་་་
སླར་སྨད་མི་ཉག་ཏུ་ཕེབས་པ་ལ་དགའ་བསུ་ཚད་མེད་མཛད་པའོ། །
དེ་ནས་ལྕགས་ལའི་རྒྱལ་ས་དར་མདོར་ཆས་ཏེ་རྒྱལ་པོ་འཁོར་བཅས་་
ལ་ཆོས་འབྲེལ་དང་སྐུ་རིམ་བསྒྲུབས་སོ། །དེ་ནས་ཡུ་ཐང་རྒྱལ་སར་
ཆས་ཏེ་དཔོན་འཁོར་རྣམས་ལ་མཇལ་འཕྲད་དང་ཆོས་འབྲེལ་་་་་་་
གནང་། ཡུ་ཐང་རྒྱལ་པོའི་བློན་པོ་པདྨའི་བཙུན་མོའི་མངལ་དུ་བྱིས་
པ་ཞིག་ལྷུམས་སུ་ཞུགས་ཡོད་པ་དེ། རིགས་སྲས་ཤེས་རབ་མེ་འབར་
གྱི་ཡང་སྲིད་ཡིན་པ་ངོས་འཛིན་མཛད་པའོ། །དེ་ནས་ཕྱིར་དར་
102



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
མདོར་ཕེབས། དར་མདོ་ནས་ལྕགས་རྒྱལ་འཁོར་བཅས་དང་ལྷན་དུ་
བཞག་བྲ་གཡུ་མཚོའི་ཁར་ཕེབས། ས་དབང་གི་བར་ཆད་སོགས་
བཟློག་ཕྱིར་སྐུ་རིམ་སྣ་ཚོགས་མཛད། ནུབ་གཅིག་སྐྱབས་མགོན་
བཞག་བྲ་གཡུ་མཚོའི་འགྲམ་དུ་བྱོན་སྐབས། བུད་མེད་སྔོན་མོ་ཞིག་
གིས་ཞལ་གཟིགས་ཏེ། ལོ་གསར་རྙིང་གི་མཚམས་སུ་གནས་འདིར་
འཚུབ་འགྱུར་ཤིན་ཏུ་ཆེ་བས་ཡུལ་གཞན་དུ་བགྲོད་དགོས་པའི་ལུང་་་
བསྟན། གནས་དེར་ཚོགས་འཁོར་དང་བསང་བརྔན་རྒྱ་ཆེར་ཕུལ།
རྟེན་འབྲེལ་མཐའ་ཅན་དུ་བྱས། དེ་ནས་ལའུ་ཐང་དགོན་པར་
ཕེབས་ཏེ་བཞུགས་སོ། །
དགུང་ལོ་ཞེ་བདུན་པ་མེ་རྟ་(སྤྱི་ལོ་1846) ལོར། ལོ་དེར་དགེ་
བཤེས་རྒྱལ་པོའི་བློན་པོ་ཧོར་བསོད་ནམས་ཚང་ལ་འཁྲུངས་པའི་་་་་་
ཀློང་ཆེན་རོལ་བ་རྩལ་གྱི་སྤྲུལ་སྐུ་དེ་དེམ་ཁོག་ནས་ལུའུ་ཐང་དུ་་་་་་
གདན་དྲངས་ཏེ་ཁྲི་སྟོན་གཟབ་རྒྱས་མཛད། ཡབ་ཡུམ་གཉིས་ལ་གླུ་
ཡོན་རྒྱ་ཆེར་ཕུལ། ལོ་དེར་བཞག་བྲའི་གནས་སོགས་དབེན་པའི་རི་
ཁྲོད་འགྲིམ་ནས་ལུས་མེད་མཁའ་འགྲོའི་ཆོས་སྐོར། ཡང་གསང་
མཁའ་འགྲོའི་ཐུགས་ཐིག་གི་ཆོས་སྐོར། གསེར་ཡིག་ཅན་སོགས་
དགོངས་གཏེར་བསམ་གྱིས་མི་ཁྱབ་པ་མཁའ་འགྲོའི་བརྡ་ཡིག་ལས་་་་
ཕབ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས།
“ སློབ་བུ་དམ་ལ་མི་གནས་པ་ཕོ་མོ་འགའ་ཞིག་གིས་བཀའ་འགལ་་་་
ཐུགས་དཀྲུགས་སྣ་ཚོགས་བྱས་པའི་རྐྱེན་གྱིས། པདྨ་མཁའ་འགྲོའི་
103



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཆོས་སྐོར་ལ་སེལ་ཞུགས་ཅུང་ཟད་སོང་ཞིང༌། དཔའ་བོ་མཁའ་འགྲོ་
རྣམས་ཀྱང་ཅུང་ཟད་འཁྲུགས་པར་གྱུར་པས། གཏེར་ཆོས་རྙིང་པ་
རྣམས་གོས་དཀར་མོའི་ཀློང་ནས་དབྱིངས་སུ་གཤེགས། སླར་ཡང་
སྲིང་མོ་སྤྲུལ་པ་ལ། སྤྲུལ་གཞི་རྡོ་རྗེ་ཕག་མོ་དངོས་སུ་ཕེབས་ཤིང་།
ལུས་མེད་མཁའ་འགྲོའི་ཆོས་སྐོར། ཡང་གསང་མཁའ་འགྲོའི་ཐུགས་
ཐིག་གཏན་ལ་འབེབས་པའི་སྒོ་འཕར་ཕྱེས་ཤིང་། འཛིན་པ་རང་
གྲོལ་གྱི་ཆོས་སྐོར་ལ་བརྟེན་པའི་རྐྱེན་ངན་གྲོགས། འགལ་རྐྱེན་ལམ།
བར་ཆད་དངོས་གྲུབ་ཏུ་བསྒྱུར་ནས་གསེར་ཡིག་ཅན་གཏན་ལ་་་་་་་
འབེབས་པའི་མཐུན་རྐྱེན་འཁོར་དམ་ལྡན་རྣམས་ནས་ཉིན་མཚན་་་་
གཡེལ་མེད་རྟེན་འབྲེལ་གྱི་སྣ་ཁ་དཔག་མེད་བསྒྲིགས་ཤིང་བརྡ་་་་་་་་
བསྒྱུར་གྱི་མགོ་བརྩམས། ཡི་གེའི་འདུ་བྱེད་སློབ་བུ་རིག་པའི་ཡེ་ཤེས་
ཀྱིས་བྱས།” ཞེས་གསུངས་སོ། །སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལས། མེ་རྟ་ལོའི་ལོ་ཚིགས་ཁ་གསལ་བཀོད་མེད་
མོད། འོན་ཀྱང་མདོ་དྲི་མེད་གྲགས་པས་མཛད་པའི་《སྐྱབས་རྗེ་
གྲུབ་དབང་ཡེ་ཤེས་རྡོ་རྗེའི་རྣམ་ཐར་རགས་རིམ་དོན་རྒྱན་སོ་ལྔའི་་་་
ལམ་ནས་དྲངས་པ་དབྱངས་ཅན་རྒྱུད་མངས་》ལས། “མེ་རྟ་ལོར།
ཟབ་མོ་གཏེར་གྱི་གསང་མཛོད། ཞིང་འདིར་སྐལ་བཟང་རིག་པ་
འཛིན་པའི་གདུལ་བྱ་རྒྱ་མཚོའི་དཔལ་དུ་སྣང་བར་མཛད་པ་ལ་་་་་་་
བརྗོད་པ། མཚུངས་སྦྱོར། དྲི་མེད་བཤེས་གཉེན་རང་བྱུང་རྡོ་རྗེའི་
ཞབས། །གུ་རུའི་ལུང་ཟིན་པདྨའི་རྒྱལ་ཚབ་རྣམས། །སྔ་འགྱུར་
104



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བཀའ་དང་ཟབ་གཏེར་སྐོར་གསུམ་ཀྱི། །བསྟན་པའི་བདག་པོ་
མཆོག་ཅེས་ཞིང་འདིར་གྲགས།” ཞེས་ལོ་ཚིགས་གསལ་པོར་
བཞུགས་སོ། །མཁའ་འགྲོའི་བསུ་མ་དུ་མ་བྱུང་བ་ཡང་། སྲིང་མོ་ཌཱཀྐི་
བློ་གསལ་སྒྲོལ་མ་དང༌། བསྟན་སྲུང་རཱ་ཧུ་ལ་སོགས་ཀྱི་ནུས་པས་
བཟློག་གོ། །དེ་ནས་སྐྱབས་མགོན་དཔོན་གཡོག་འགའ་རྒྱལ་མོ་དམུ་
རྡོའི་0 གནས་སུ་ཆས། སྙིང་རྟེན་དགོན་དུ་ཕེབས་ཚོགས་འཁོར་རྒྱ་
ཆེར་བསྐོར། དེ་ནས་རྫུ་འཕྲུལ་ཕུག་ཏུ་ཟླ་གཅིག་སྒྲུབ་པ་ཉམས་ལེན་
ལ་བཞུགས། སྐབས་དེར་རྫུ་འཕྲུལ་གྱིས་གཡུ་བྲག་གི་ངོར་ཕེབས།
བུད་མེད་རལ་བ་ས་ལ་བསྙིལ་བ་ཞིག་གིས་ས་གཏེར་མང་དུ་ཕུལ།
སྐྱབས་མགོན་གྱི་ཞལ་ནས། ང་ནམ་མཁའ་མཛོད་ཀྱི་ཆོས་སྡེ་ལ། །
དབང་བསྒྱུར་ཧེ་རུ་ཀཿདཔལ་ཏེ། །ས་གཏེར་དགོས་པ་ཡེ་མ་མཆིས། །
འཛམ་གླིང་ས་བཅུད་མི་ཉམས་ཕྱིར། །བཀྲ་ཤིས་རབ་ཏུ་གནས་པར་
བྱ། །མ་འོངས་བཻ་རོའི་སྤྲུལ་པ་ཡིས། །དུས་ལ་བབ་ཚེ་འབྱིན་པར་
བྱེད། །དེ་བར་གཉེར་ཁ་དམ་པར་གྱིས། །ཞེས་གསུངས་ནས། བྲག་
མཁའ་འགྲོའི་གར་བྱེད་པ་འདྲ་བའི་གནས་སུ་སླར་ཡང་གཏེར་ཏུ་་་་་
སྦས། བུད་མེད་དེས་གཡས་ཕྱོགས་ཀྱི་བྲག་སྒོ་ཞིག་ཕྱེས་ཏེ། སྐྱབས་
མགོན་ལ་བདུད་རྩི་རིལ་བུ་དུ་མ་གནང་ནས། རང་གནས་སུ་
@ རྒྱལ་མོ་དམུ་རྡོ་ནི། ཤར་རྒྱལ་མོ་རོང་གི་ལྟེ་བ་ཡིན། རི་རྒྱལ་དེ་ལ་རི་བོ་དྲུག་ཅུ་དང་
བཞིས་བསྐོར་ནས་ཡོད། སྙིང་རྟེན་དགོན་དང༌། གྲུབ་ནང་སོགས་ནི་དམུ་རྡོའི་གནས་ན་ཡོད་
105



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གཤེགས་སོ། །དེ་ནས་རིའི་རྩེ་མོར་ཕེབས། ལྷ་སྲིན་རྣམས་དམ་ལ་
བཏགས། མཁའ་འགྲོ་དང་བསྟན་སྲུང་རྣམས་ལ་གཟེངས་བསྟོད་
དང་མངའ་གསོལ་མཛད་དེ་ཕྱིར་བཞུགས་གནས་སུ་ཕེབས་སོ། །
སྙིང་རྟེན་དགོན་དང་། གྲུབ་ནང་སོགས་ཡུལ་དེའི་དད་ལྡན་རྣམས་
ལ་རང་རང་གི་མོས་སྐལ་དང་མཐུན་པའི་ཆོས་འབྲེལ་དུ་མ་གནང་སྟེ་
རེ་བ་རྫོགས་པར་མཛད་པའོ། །དེ་ནས་ཕྱིར་མི་ཉག་ལའུ་ཐང་དགོན་
པར་ཕེབས། དགོན་དེར་ཡུ་ཐང་རྒྱལ་པོ་གཙོས་སློབ་བུ་ཁ་ཤས་ལ་རྩ་
རླུང་དང། གཞན་ཕྱོགས་འདུས་ཀྱི་སློབ་བུ་རྣམས་ལ་སྔོན་འགྲོའི་
སྨིན་ཁྲིད་སོགས་གནང་ནས་བཞུགས་སོ། །
དགུང་ལོ་ཞེ་བརྒྱད་པ་མེ་ལུག་(སྤྱི་ལོ་1847)ལོར། ལོ་དེར་ཡུ་
ཐང་རྒྱལ་པོའི་བློན་པོ་ལ་འཁྲུངས་པའི་རིགས་སྲས་ཤེས་རབ་མེ་་་་་་་
འབར་གྱི་ཡང་སྲིད་དྲི་མེད་གྲགས་པ་ལའུ་ཐང་དུ་གདན་དྲངས། ཁྲི་
སྟོན་རྒྱ་ཆེར་མཛད། སྤྲུལ་སྐུས་སྔོན་གྱི་གྲྭ་འཁོར་དང་ཡོ་བྱད་སོགས་
ཐོགས་མེད་དུ་ངོས་འཛིན་པ་སོགས་ངོ་མཚར་བའི་མཛད་པ་མང་དུ་་་
བསྟན་པས། ཀུན་ཀྱང་ཡིད་ཆེས་པའི་གནས་སུ་གྱུར་ཏོ། །སྐྱབས་
མགོན་གྱི་དངོས་སློབ་ཧོར་པ་མདོ་སྨྱོན་ཚེ་དབང་རྒྱལ་བ་བླ་མའི་སྐུ་་་་
གེགས་དང་བར་ཆད་སྣ་ཚོགས་པ་བཟློག་པའི་ཆེད་དུ་སྨོན་ལམ་རྣམ་
པར་དག་པ་བཏབ་ནས་འཕོ་བའི་གདམས་པར་བརྟེན་ཏེ་ཕྱི་མའི་་་་་
ལམ་དུ་གཤེགས། ཕྱིས་སུ་སྐྱབས་མགོན་གྱི་གེགས་དང་བར་ཆད་
ཐམས་ཅད་ལས་རྣམ་པར་རྒྱལ་ཞིང༌། རྟེན་འབྲེལ་གྱི་གནད་ཐམས་
106



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཅད་གེགས་མེད་དུ་འགྲིགས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལས། “ལུག་ལོ་གསར་ཚེས་ལ་ཚེ་གེགས་དང་བར་
ཆད་ཀུན་གྱི་མཐའ་དག་” ཅེས་གསུངས། སྐྱབས་མགོན་གྱིས་སློབ་བུ་
མདོ་སྨྱོན་ཚེ་དབང་རྒྱལ་བ་ཚེ་འཕོས་མ་ཐག་ཏུ་པདྨ་འོད་ཀྱི་ཞིང་དུ་་་
གནས་སྤར་བའོ། །རྒྱལ་སྲས་རིག་པའི་རལ་གྲི་དང༌། ཡུ་ཐང་རྒྱལ་པོ་
ལྷ་ལྡན་དུ་ཕེབས་པ་ལ་གཏང་རག་དང་རིམ་གྲོ་ཟབ་རྒྱས་ཕུལ་བའོ། །
རྒྱལ་རོང་དགེ་བཤེས་རྒྱལ་པོ་དང༌། ལྕགས་ལ་རྒྱལ་པོ་གཉིས་ཀྱི་
འཁོན་པ་ལེགས་པར་བསྡུམས། དགུན་དེར་བཞག་བྲའི་གནས་སུ་
བསྙེན་སྒྲུབ་ལ་བཞུགས་སོ། །
ཉི་ཤུ་པ། ཉག་རོང་གི་དམག་ཐོག་དང༌།
མི་ཉག་རྒྱལ་རོང་སོགས་ལ་
བཞུགས་པའི་སྐོར།
དགུང་ལོ་ཞེ་དགུ་པ་ས་སྤྲེལ་(སྤྱི་ལོ་1848)ལོར། ལོ་དེར་ལྕགས་
ལ་རྒྱལ་པོ་དང་རྒྱའི་དཔོན་པོ་ཀྲུང་ཐང་ནས་ཉག་རོང་དམག་འཐབ་་
ཀྱི་ཆེད་དུ་སྐྱབས་མགོན་རིན་པོ་ཆེ་ཕེབས་དགོས་པའི་བཀའ་ནན་་་་་
ཡང་ཡང་བྱུང་ཡང་། སྐྱབས་མགོན་གྱིས་རེ་ཞིག་བཟུར་འགྱང་
མཛད་དེ་བཞུགས། ཉིན་གཅིག་དགྲ་ལྷ་གནོད་སྦྱིན་ཆེན་མོའི་ཞལ་
དངོས་སུ་གཟིགས་ནས་ལུང་བསྟན་འདི་ལྟར་གསུངས། ལོ་ཡི་རྒྱལ་
107



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པོ་ས་ཕོ་སྤྲེལ་ཤར་ཚེ། །མཐོང་ཐོས་དྲན་རེག་དོན་གཉིས་སྒྲུབ་པ་ལ། །
རེ་ཞིག་ལྟར་སྣང་སྡིག་པའི་ལས་ཡིན་ཀྱང་། །དད་དང་ལོག་ལྟ་
བཟང་ངན་འབྲེལ་བས་བསྡུས། །ཡང་དག་བྱང་ཆུབ་ལམ་དུ་འཛུད་
པའི་ཕྱིར། །དམག་དཔོན་རིན་ཆེན་བྱ་བ་བྱས་ཀྱང་རུང༌། །ཞེས་
གསུངས་པས། སྐྱབས་མགོན་ལྕགས་ལའི་རྒྱལ་ས་དར་མདོར་ཕེབས།
རྒྱལ་པོ་འཁོར་བཅས་ལ་མཇལ་འཕྲད་གནང་། རྒྱ་འདྲེ་གདུག་པ་
ཅན་ཞིག་བ ཏུལ། དམག་ལས་འགྲོ་བའི་སྟ་གོན་རྣམས་བྱས། སྤྲེལ་
ལོའི་ཟླ་བ་༦པའི་ཚེས་འགོར་དངོས་སུ་ཉག་ཐོག་ཏུ་དམག་ལ་ཆས།
སྐབས་དེར་གེ་སར་ནོར་བུ་དགྲ་འདུལ་གྱི་ཞལ་དངོས་སུ་གཟིགས།
ཉག་ལྕགས་གང་གི་ཕྱོགས་སུ་གཟིགས་སྐྱོང་མཛད་མི་འོས་པའི་ལུང་་་
བསྟན། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས།
“ སྤྲེལ་ལོ་ཟླ་བ་དྲུག་པའི་ཚེས་བཅུའི་ཐོ་རངས་ཁར། མི་སྨུག་པོ་དུང་
གི་སོ་སྒོ་ཅན་གོ་ཁྲབ་མཚོན་གསུམ་གྱིས་ལུས་ལ་བརྒྱན་ཅིང་། རྟ་
རྐྱང་བུ་ཁ་དཀར་ཞོན་པ་ཞིག་འོང་སྟེ།” ཞེས་སོགས་གསུངས། གེ་
སར་དགྲ་བླའི་རྒྱལ་པོའི་ལུང་བསྟན་ལྟར། སྐྱབས་མགོན་རིན་པོ་ཆེ་
ཕྱོགས་གང་དུ་མ་ལྷུང་པར་སེམས་བསྐྱེད་དང་སྨོན་ལམ་རྣམ་པར་་་་་
དག་པའི་རྒྱས་བཏབ་འབྲེལ་ཚད་དོན་ལྡན་མཛད་དེ་བཞུགས་སོ། །
དགུང་ལོ་ལྔ་བཅུ་པ་ས་བྱ་(སྤྱི་ལོ་1849)ལོར། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལས། “བྱ་ལོ་གསར་ཚེས་ལ”
ཞེས་གསུངས་པས། ལོ་འདིར་སྲས་མོ་མཁའ་དབྱིངས་སྒྲོལ་མ་རྒྱལ་
108



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
རོང་ཁྲོ་སྐྱབས་ས་དབང་ལ་བཙུན་མོ་གནང༌། སྐྱབས་མགོན་རིན་པོ་
ཆེ་ཡང་སྲས་མོ་སྐྱེལ་མ་ཁྲོ་སྐྱབས་རྒྱལ་པོའི་རྒྱལ་ས་གསར་པ་དམུ་ཁྲི་་་
སྟག་མོ་རྫོང་དུ་ཕེབས། ཁྲོ་སྐྱབས་ས་དབང་གིས་གཉེན་སྟོན་རྒྱ་ཆེར་
མཛད། སྐབས་དེར་སྐྱབས་མགོན་མཚོ་ཏོའམ་མཚོ་མདོ་དགོན་
སོགས་སུ་བསྟན་འགྲོའི་དོན་ལ་བྱོན་ནོ། །དེ་ནས་དམུ་ཁྲི་ནས་ཕྱིར་
མ་ཧཱ་སྐྱིད་ལུང་དགོན་དུ་བྱོན་ཏེ་བཞུགས་སོ། །རེ་ཞིག་ནས་མི་ཉག་
ལྕགས་ལའི་རྒྱལ་ས་དར་མདོར་ཕེབས། ལྕགས་ལའི་མཁན་ཆེན་མི་
རིང་བར་ཞིང་གཞན་དུ་གཤེགས་པའི་མངོན་རྟགས་གཟིགས་ནས།
ས་ལམ་ངོ་སྤྲོད་དང༌། གདམས་པ་ཟབ་མོ་གནང་། མ་འོངས་སྐྱེ་བ་
ཀུན་ཏུ་གཅིག་གྲོགས་གཅིག་གིས་བྱེད་ཅིང་སྐུ་གསུམ་ཞིང་དུ་མངོན་་་
པར་འཚང་རྒྱ་བའི་སྨོན་ལམ་རྣམ་པར་དག་པའི་མཚམས་སྦྱར།
ལྕགས་ལའི་བློན་ཆེན་དབལ་གསས་སྐྱབས་སོགས་ཡོན་བདག་རྣམས་་
ཀྱི་དྲུང་དུ་ཕེབས་ནས་བསླབ་བྱ་གནང་། བྱ་བ་ཀུན་ཆོས་བཞིན་དུ་
འགྲུབ་པའི་སྨོན་ལམ་གྱི་རྒྱས་བཏབ་བོ། །དེ་ནས་བཞག་བྲའི་ཉེ་
འདབས་ཇོ་སྒོང་ངམ་དཀར་མཛའ་རི་ཁྲོད་དུ་ཆས། གནས་དེར་
སྟོན་འཁོར་རྣམས་སྒྲུབ་པ་ཉམས་ལེན་ལ་རེ་ཞིག་བཞུགས། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “དར་མདོའི་
ཡུལ་ཁམས་ཀུན་དར་ཞིང་རྒྱས་པའི་སྨོན་འདུན་བཅས། ཡར་ཐེག་
བཞག་བྲའི་ཉེ་འདབས་ཇོ་སྒང་ཞེས་པ་རི་ཁྲོད་གསར་བསྐྲུན་དུ་ང་་་་་
རང་མིང་སྲིང་གཙོས། དམ་ལྡན་ཁ་ཤས་བཅས་རེ་ཞིག་སྒྲུབ་པ་ལ་
109



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གཞོལ།” ཞེས་གསུངས་སོ། དེ་ནས་མི་ཉག་སེང་གེ་དགོན་དུ་
ཕེབས། གནས་དེར་གདན་ས་མཛད་ནས་བཞུགས། གངས་དཀར་
སོགས་སྡེ་བརྒྱད་མི་མིན་གྱི་ཚོགས་དཔག་ཏུ་མེད་པ་ལ་རིག་འཛིན་་་་་
ཐུགས་ཀྱི་ཐིག་ལེའི་ཆོས་འཁོར་བསྐོར། མ་འོངས་པ་ན་རྟེན་འབྲེལ་
འཕྲོ་མཐུད་ཡོད་པར་བྱས། ཐུགས་ཐིག་རྣམ་གསུམ་གཏན་ལ་དབབ་
པ་དང༌། སྟོན་འཁོར་རྣམས་ཀྱི་གེགས་དང་བར་ཆད་ཐམས་ཅད་
བཟློག་པའི་རྟེན་འབྲེལ་ལེགས་པར་འགྲིགས་པའོ། །སྐབས་དེར་
ལྕགས་ལ་མཁན་ཆེན་ཞི་བར་གཤེགས་པས། སྐྱབས་མགོན་ལྕགས་
ལའི་རྒྱལ་སར་ཕེབས། མཁན་ཆེན་རིག་འཛིན་གྱི་ཞིང་དུ་སྐྱེལ་མ་
མཛད་དོ། །སྲིང་མོ་ཌཱཀྐི་བློ་གསལ་སྒྲོལ་མ། མདོ་དྲི་མེད་གྲགས་པ།
ཨ་བུ་རིག་པའི་ཡེ་ཤེས་སོགས་གདན་ས་སེང་གེ་དགོན་དུ་བཞུགས།
ཁྲོ་ཟུར་དྷརྨ་བཛྲ་གྱི་རྣམ་ཐར་བྲིས་མའི་ལྡེབ ༡༧༥ པའི་ཉིན་ན།
“ སེང་གེ་དགོན་དུ་སྐྱབས་མགོན་མཁྱེན་བརྩེ་སྤྲུལ་སྐུ་དང་ཞལ་མཇལ།
དེ་དུས་མཁྱེན་བརྩེ་སྤྲུལ་སྐུའི་གསུངས་ལས། ཁོང་སེང་དགོན་འདིར་
གཏན་བཞུགས་མཛད་རྒྱུ་ཡིན། ཁྱེད་བྲག་མཁར་དགོན་དུ་བཞུགས་
དང་རང་རེ་གཅིག་ལ་གཅིག་བརྟེན་ལས་དང་སྐལ་པ་ལྡན་པ་ཡིན་་་་་
གསུངས་པས། ངེད་རང་ལ་བྲག་མཁར་བླ་མ་དང་གྲྭ་ཚང་ནང་སྐོར་
ཡུལ་སྡེ་ཐམས་ཅད་ཀྱིས་ཞབས་འདེགས་ཞུས་ནས་བྲག་མཁར་དགོན་
© མི་ཉག་སེང་གེ་དགོན་ནི།
གནས།
དཀར་མཛེས་ཁུལ་དར་མདོ་རྫོང་ལྷ་སྒང་ཤང་གི་མངའ་འོག་ན་
110



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དུ་གཟིམ་ཁང་ཐོག་གསུམ་པ་ཕུག་ནས་དེར་བཞུགས།” ཞེས་
གསུངས་སོ། །སྐྱབས་མགོན་རིན་པོ་ཆེ་ཁྲོ་སྐྱབས་རྒྱལ་པོའི་བསུ་བ་
བྱུང་བས། ལྕགས་ལའི་རྒྱལ་ས་ནས་སྟོན་འཁོར་འགའ་བཅས་དམུ་
ཁྲི་སྟག་མོ་རྫོང་དུ་ཆས། སྲས་མོ་མཁའ་དབྱིངས་སྒྲོལ་མ་བསྟུན་
བཞེས་པ་ལ་རིམ་འགྲོ་མཛད་པས་རང་མལ་དུ་ཞི། ཡུལ་དེའི་རྒྱལ་
བློན་སོགས་དད་ལྡན་རྣམས་ཀྱི་རེ་བ་ལེགས་པར་བསྐངས་སོ། །དེ་
ནས་ཨ་ལོ་དགོན་པར་ཕེབས། འདུས་པ་རྣམས་ལ་དབང་ལུང་
སོགས་གནང་ནས་བཞུགས་སོ། ། །
དགུང་ལོ་ང་གཅིག་པ་ལྕགས་ཁྱི་(སྤྱི་ལོ་1850)ལོར། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ཁྱི་ལོ་གསར་
ཚེས་ལ་གནས་ཆེན་ཐུགས་རྗེ་ཆེན་པོར་སོང་།”ཞེས་སོགས་གསུངས་་་་
པས། ལོ་དེར་ཁྲོ་སྐྱབས་ཐུགས་རྗེ་ཆེན་པོར་ཕེབས། ཐུགས་རྗེ་ཆེན་
པོའི་རྟེན་གྱི་དྲུང་ནས་ཚོགས་འཁོར་བསྐོར། སྨྱུང་གནས་ལ་བཞུགས།
སྐབས་དེར་ཉིན་གཅིག་ཐོ་རངས་ཀྱི་དུས་སུ་ཁྱེའུ་དཀར་པོ་མཛེས་་་་
ཤིང་ལྟ་ན་སྡུག་པ་ཞིག་བྱུང་། མ་འོངས་ལུང་བསྟན་མང་དུ་གསུངས་
ནས་རང་གནས་སུ་གཤེགས། ཐུགས་ཆེན་དགོན་དེར་ཕྱོགས་འདུས་
ཀྱི་དད་ལྡན་ཕོ་མོ་རྣམས་ལ་དབང་དང་ཆོས་འབྲེལ་རྒྱ་ཆེར་གསུངས་་
སོ། །དེ་ནས་གཡི་ཁོག་ཕྱོགས་སུ་ཆས། ལམ་བར་གྱི་དགོན་པ་དང་
ཡུལ་སྡེ་རྣམས་ལ་ཆོས་འབྲེལ་དང་ཁྲོམ་དབང་གནང་བ་བཅས་་་་་་་་
བསྟན་འགྲོའི་དོན་ཁོ་ན་མཛད་བཞིན་གཡི་ཁོག་ཏུ་འབྱོར། སྐབས་
111



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དེར་སྐྱབས་མགོན་འབམ་ནད་ཀྱིས་ཅུང་ཟད་སྙུང་བཞིན་ཡོད་པས།
གཡི་ཁོག་དཔོན་མོའི་མཐུན་རྐྱེན་ལ་བརྟེན་ནས་གནས་དབེན་པ་་་་་་
ཞིག་ཏུ་རེ་ཞིག་བཞུགས། ཉིན་གཅིག་ཐོ་རངས་ཀྱི་དུས་སུ་སྤྱན་
རས་གཟིགས་ཀྱི་སྤྲུལ་པ་ཀླུ་དབང་རྒྱལ་པོ་དངོས་སུ་བྱོན་ནས་སྐྱབས་་
མགོན་ལ་སྨན་བཅོས་གནང་བས། རིམ་བཞིན་སྙུན་ལས་གྲོལ། དེ་
ནས་རེ་ཞིག་གཡི་ཁོག་གི་གནས་དབེན་པ་དག་བགྲོད་དེ་ཌཱཀྐིའི་་་་་་
བཀའ་ལུང་བསྒྲུབས་ཏེ་བཞུགས་སོ། །དེ་ནས་སྟོན་དུས་སུ་རྒྱལ་རོང་
ཤར་གྲོང་ཁོག0 ཏུ་ཆས། ཡུལ་དེའི་གནས་དབེན་པ་ཞིག་ནས་སྡེ་
དགེ་བཀྲ་ཤིས་སོགས་ཕྱོགས་མཐའ་དག་གི་འདུས་པ་རྣམས་ལ་་་་་་་
དབང་ལུང་དང་། སྔོན་འགྲོ། རྩ་རླུང་གི་ཁྲིད་སོགས་གནང་ནས་
བཞུགས་སོ། །
དགུང་ལོ་ང་གཉིས་པ་ལྕགས་ཕག་(སྤྱི་ལོ་1851) ལོར། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས། “ ཕག་ལོ་
གསར་ཚེས་ལ་དེ་ག་ནས་ཐེག་ཅིང་། སྒར་གཞི་སེང་ཚང་དགོན་པར་༧
བསྡད་ང་རང་མིང་སྲིང་ཁྲོ་སྐྱབས་ས་དབང་གི་བཀའ་ལྟར་དམུ་ཁྲིའི་་
རྒྱལ་སར་སླེབས།” ཞེས་པས། ལྕགས་ཕག་ལོར་ཤར་གྲོང་ནས་སྒར་
གཞི་བཏེགས་ཏེ་ཁོག་ཐ་སེང་སང་དགོན་དུ་ཆོས། སྒར་གཞི་དགོན་
@ ཤར་གྲོང་ཁོག་ནི།
དེང་དཀར་མཛེས་ཁུལ་རྟའི་རྫོང་ཤར་གྲོང་ཤང་གི་མངའ་འོག་ན་གནས་
2 སེང་ཚང་དགོན་ནི། རྔ་བ་ཁུལ་ཆུ་ཆེན་རྫོང་ཨ་ཁོ་རིས་ཤང་གི་མངའ་འོག་ན་གནས་སོ།།
112



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དེར་བསྡད། སྐྱབས་མགོན་དང་ཌཱཀྐི་བློ་གསལ་སྒྲོལ་མ་བཅས་དཔོན་
གཡོག་འགའ་ཁྲོ་སྐྱབས་དམུ་ཁྲིའི་རྒྱལ་སར་ཆས། ས་དབང་དང་
སྲས་མོ་མཁའ་དབྱིངས་སྒྲོལ་མ་བཅས་ལ་མཇལ་འཕྲད་གནང་།
རྒྱལ་པོ་འཁོར་བཅས་ལ་ཞབས་བརྟན་ཅི་དགོས་བསྒྲུབས། མཚོ་ཏོ་
ལ་སྐོར་ཙམ་བྱོན། སྐབས་དེར་སྡེ་དགེ་རྒྱལ་པོ་ནས་གདན་ཞུ་བྱུང་
ཡང༌། སྐྱབས་མགོན་བྱོན་མ་ཐུབ་པས། སྡེ་དགེའི་བསུ་བ་བཀྲ་ཤིས་
སོགས་རང་ཡུལ་དུ་ལོག སྐྱབས་མགོན་འཁོར་བཅས་ཁྲོ་སྐྱབས་རྒྱལ་
པོའི་རྒྱལ་ས་རྙིང་པ་ཕུན་ཚོགས་རྫོང་དུ་ཆས། ཁོག་ཐ་སེང་སང་
དགོན་ན་ཡོད་པའི་སྒར་གཞིའང་དེར་འབྱོར། སྟོན་འཁོར་ལྷན་རྒྱས་
ཀྱིས་ས་དབང་འཁོར་བཅས་ལ་ཞབས་བརྟན་ཅི་དགོས་ཕུལ་བའོ། །
དེ་ནས་སོ་མང་རྒྱལ་པོའི་བསུ་བ་བཟློག་མེད་བྱུང་བས། སྐྱབས་
མགོན་དཔོན་གཡོག་འགའ་སོ་མང་རྒྱལ་ས་ནོར་བུ་གླིང་དུ་ཆས། ས་
དབང་སྙན་གྲགས་ཀུན་ཁྱབ་འཁོར་བཅས་ལ་ཞབས་བརྟན་ལེགས་་་་
པར་ཕུལ། སོ་མང་རྒྱལ་པོའི་མཆོད་གནས་ཀམཆོག་དགོན་དུ་
ཕེབས། དེར་འདུས་པ་རྣམས་ལ་ཁྲོམ་དབང་དང༌། གཞན་ཡང་རཏྣ་
གླིང་པ་དང་། བདུད་འདུལ་གླིང་པ། ཀརྨ་གླིང་པའི་ཆོས་སྐོར་
འགའི་དབང་ལུང་གནང་། འདྲེ་སྲིན་འགའ་དམ་ལ་བཏགས།
སྐབས་དེར་ཚེས་བཅུ་ཆེན་མོའི་ཚེས་༡༠ ཉིན། དགོན་པའི་མདུན་
རིའི་རྩེ་ནས་གུ་རུ་སྣང་སྲིད་ཟིལ་གནོན་མཁའ་འགྲོ་མ་ལྔ་དང་གྲུབ་་་་
ཐོབ་མང་པོས་བསྐོར་བ་ཞིག་མཇལ་ཞིང་བསམ་ལྷུན་ཚར་བདུན་གྱི་་་
113



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རིང་ལ་གནས། ཡུལ་དེའི་དད་ལྡན་རྣམས་ཀྱི་རེ་བ་རྫོགས་པར་
མཛད་དོ། །དེ་ནས་རྒྱལ་རོང་ཁྲོ་ཆུའི་0 ཕྱོགས་སུ་ཆས། ཡུལ་དེའི་
གཟུགས་ཅན་དང་གཟུགས་མེད་ཀྱི་འགྲོ་བ་རྣམས་དཀར་པོ་དགེ་་་་་་
བའི་ལམ་དུ་བསྒྱུར། སྨན་མོ་བདུན་དམ་ལ་བཏགས་སོ། །དེ་ནས་
ཟུང་ཆུའི་ཡུལ་དུ་ཆས། ཡུལ་དེའི་མི་རྣམས་ཆོས་ལ་དད་པ་ཤིན་ཏུ་
ཉུང་བས། སྐྱབས་མགོན་གྱིས་གྲུབ་རྟགས་སྣ་ཚོགས་ཀྱི་སྒོ་ནས་ཆོས་
ལམ་དུ་བཙུད། ཟུང་ཆུ་༧ སྨད་ཀྱི་སྨན་བླའི་གནས་རི་ཞིག་ལ་གནས་
སྒོ་ཕྱེས། བྱིན་འཇུག་དང་རབ་གནས་ཀྱི་སྐབས་སུ་བཀྲ་ཤིས་པའི་མེ་
ཏོག་འཐོར། གཟུགས་མེད་ཀྱི་འགྲོ་བ་འགའ་གནས་སྤར། འདྲེ་སྲིན་
རྣམས་དམ་ལ་བཏགས་སོ། །དེ་ནས་ལྟེ་ཁ་རྒྱལ་སར་ཆས། དད་ལྡན་
ཕོ་མོ་རྣམས་ལ་ཆོས་འབྲེལ་དང་། ཡུལ་ཁམས་སྤྱི་ལ་སྲི་མནན་དང་།
བཟློག་པ། སྦྱིན་སྲེག བསང་བརྔན། འདྲེ་སྲིན་དམ་འདོགས་སོགས་
ཡུལ་སྤྱི་ལ་སྨན་པའི་བྱ་བ་རྒྱ་ཆེར་བསྒྲུབས་སོ། །
དགུང་ལོ་ང་གསུམ་པ་ཆུ་བྱི་(སྤྱི་ལོ་1852)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “ཆུ་བྱི་ལོའི་ཟླ་བ་
དང་པོའི་ཚེས་དགེ་བར་གནས་བདག་ཨ་ལོ་ཐབས་ཤེས་ཀྱི་ཉེ་་་་་་་
འདབས་ཁེ་རྟག་རྒྱལ་ཞེས་པའི་གནས་གསར་གྱི་སྒོ་ཕྱེས།” ཞེས་
གསུངས་པས། ཆུ་བྱི་ལོའི་ཟླ་བ་དང་པོའི་ཚེས་བཟང་ལ་ཁྲོ་ཆུའི་
@ ཁྲོ་ཆུ་ནི་རྔ་བ་ཁུལ་ཁྲོ་ཆུ་རྫོང་གི་ས་ཆ་ཡིན་ནོ།།
2 ཟུང་ཆུ་ནི་རྔ་བ་ཁུལ་ཟུང་ཆུ་རྫོང་གི་ས་ཆ་ཡིན་ནོ།།
114



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གནས་གཞི་བདག་ཨ་ལོ་ཐབས་ཤེས་ཀྱི་ཉེ་འདབས་ཁེ་རྟག་རྒྱལ་ཞེས་་
པའི་གནས་སྒོ་ཕྱེས། སྟེང་དུ་རྡོ་རྗེ་སེམས་དཔའ། འོག་དུ་སྤྱན་རས་
གཟིགས་བཅུ་གཅིག་ཞལ། ཆེ་མཆོག་ཧེ་རུ་ཀསོགས་རང་བྱུང་
མངོན་དང་མི་མངོན་པ་དུ་མ་བཞུགས། གནས་དེར་ཞག་བདུན་གྱི་
བར་དུ་སྒྲུབ་པ་དང་ཏིང་འཛིན་གྱི་ངང་ནས་གནས་ཡུལ་ཐམས་ཅད་
བྱིན་གྱིས་བརླབས། ཁམས་དབུས་རོང་གསུམ་གྱི་ཐ་ཚིག་ལ་གནས་
པའི་སྡེ་བརྒྱད་དྲེགས་ཚོགས་ཐམས་ཅད་འདུས་ཤིང་དགའ་སྟོན་་་་་་་
མཛད། སློབ་དཔོན་པདྨས་དངོས་སུ་ཞལ་གཟིགས་ལུང་བསྟན་མང་
དུ་གསུངས་སོ། །དེ་ནས་བི་རོ་ཙཱ་ནས་ཕྱག་བཏབ་ཀྱི་ཁྲོ་ཆུ་བདེ་ཆེན་
གླིང་གི་བསུ་བ་བྱུང་བས། དགོན་དེར་ཆས། བླ་མ་རྣམས་ལ་ལྟ་བ་ངོ་
སྤྲོད་དང་། འདུས་པ་སྤྱི་ལ་ཀར་གླིང་ཞི་ཁྲོ། ཐུགས་རྗེ་ཆེན་པོ་ཡང་
གསང་བླ་མེད། ནམ་མཁའ་རྒྱལ་པོ། སྐུ་གསུམ་ཞི་ཁྲོ་སོགས་ཀྱི་
དབང་ལུང་དང་། ཁྲོམ་ཚོགས་རྣམས་ལ་བསམ་ལྷུན་དང་ཐུགས་རྗེ་
ཆེན་པོའི་དབང་སོགས་རྒྱ་ཆེར་གནང་། སྐབས་དེར་གནས་བདག་
ཨ་ཝོ་ཐབས་ཤེས་ནས་དངོས་གཟུགས་བསྟན་ཏེ་བཀའ་ལ་གནས་་་་་
པའི་ཁས་བླངས། ཡུལ་དེའི་གདུལ་བྱ་རྣམས་ཀྱི་རེ་བ་རྫོགས་པར་
མཛད་དོ། །དེ་ནས་ཕྱིར་ཁྲོ་སྐྱབས་ཕུན་ཚོགས་རྫོང་གི་སྒར་གཞིའི་
སྟེང་དུ་ཕེབས། བླ་སློབ་རྣམས་ཞལ་འཛོམས། སྡེ་དགེ་དང་མགོ་ལོག་
གི་བསུ་བ་བྱུང་ཡོད་པ་རྣམས་རང་གནས་སུ་ལོག སྲས་མོ་མཁའ་
དབྱིངས་སྒྲོལ་མ་ལྷུང་བཞིན་ཡོད་པས། སྐྱབས་མགོན་འཁོར་བཅས་
115



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཁྲོ་སྐྱབས་ས་དབང་གི་རྒྱལ་ས་གསར་པ་དཔལ་ལེགས་སུ་ཆས། སྲས་
མོ་ལ་སྐུ་རིམ་སོགས་བསྒྲུབས་ནས་རེ་ཞིག་དེར་བཞུགས་སོ། །ལོ་
འདིར་ཕུན་ཚོགས་རྫོང་གི་སྒར་གཞི་སོ་མང་རྒྱལ་པོའི་རྒྱལ་ས་རྙིང་པ་
ཚེ་བརྟན་གླིང་དུ་གནས་སྤོས་སོ། །
དགུང་ལོ་ང་བཞི་པ་ཆུ་གླང་(སྤྱི་ལོ1853)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “གླང་ལོ་གསར་ཚེས་
ལ་ཀ་ཀེའུ་ཚང་དུ་ལན་གཅིག་འབྱོན་པར་རང་ཡང་དེ་གར་ཕྱིན།”
ཞེས་གསུངས་པས། སྐྱབས་མགོན་འཁོར་བཅས་ཀ་ཀེའུ་ཚང་ལ་བྱོན་
ནོ། །དེ་ནས་ཕྱིར་ཚེ་བརྟན་གླིང་གི་སྒར་གཞིའི་སྟེང་དུ་ཕེབས། སོ་
མང་ས་དབང་གཙོས་འདུས་པ་བརྒྱ་ཕྲག་ལྷག་ལ་སྔོན་འགྲོའི་ཁྲིད་ཟླ་་
བ་གཅིག་ལ་གནང༌། དེ་ནས་སྒར་ཐོག་ཏུ་རེ་ཞིག་བཞུགས། སོ་མང་
རྒྱལ་པོའི་ཚེས་བཅུ་རྫོགས་ནས་ཁྲོ་སྐྱབས་རྒྱལ་ས་ཕུན་ཚོགས་རྫོང་དུ་་
བྱོན། དེར་མཁའ་ལ་རྒྱུ་བའི་འབྱུང་པོ་གདུག་པ་ཅན་ཞིག་གནས་
སྤར། རིམ་བཞིན་ཁྲོ་སྐྱབས་ས་དབང་གི་རྒྱལ་ས་གསར་བ་དམུ་ཁྲི་
དཔལ་ལེགས་སུ་ཆས། སྲས་མོ་མཁའ་དབྱིངས་སྒྲོལ་མའི་སྙུན་གཞི་
ཚབས་ཆེ་རུ་སོང་བས། སྐབས་སུ་བབ་པའི་དབང་དང་སྐུ་རིམ་
སོགས་ཕུལ་ནས་རེ་ཞིག་དེར་བཞུགས་སོ། །
དགུང་ལོ་ང་ལྔ་པ་ཤིང་སྟག་(སྤྱི་ལོ་1854) ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “ ཤིང་སྟག་གསར་
ཚེས་ལ་སྲིང་མོ་ཡང་ལན་གཅིག་བྱོན་བྱུང་བ་དེ་གར་རྒྱལ་པོ་ཞབས་
116



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
འདེགས་ལྟ་བུ་དང་། སྲིང་ཆུང་བསམ་པ་རྫོགས་ཕྱིར་བཞུགས་ཤིང་།”
ཞེས་གསུངས་པས། ཤིང་སྟག་ལོར་རིམ་བཞིན་ཁྲོ་སྐྱབས་ས་དབང་
གི་རྒྱལ་ས་དམུ་ཁྲི་དཔལ་ལེགས་ནས་སྲས་མོ་མཁའ་དབྱིངས་སྒྲོལ་མ་་
ལ་སྐུ་རིམ་སོགས་སྒྲུབ་ནས་བཞུགས་སོ། །དེ་ནས་དམུ་ཁྲིའི་རྒྱལ་ས་
ནས་སོ་མང་རྒྱལ་པོའི་སྙུན་གཞིའི་དོན་དུ་རྒྱལ་ས་ནོར་བུ་གླིང་དུ་་་་་
ཆས། རྒྱལ་པོ་ལ་སྐུ་རིམ་གནད་དུ་སྨིན་པར་མཛད་པས། རྒྱལ་པོ་
སྙུན་ལས་གྲོལ། སློབ་བུ་བྱང་ཆུབ་རྒྱལ་མཚན་ཚེ་འཕོས་པ་ལ་གཤིན་
ཆོག་མཛད་དེ་མིའི་ལུས་རྟེན་ལ་སྦྱར་བའོ། །དེ་ནས་སྲས་མོའི་དོན་
དུ་དམུ་ཁྲིའི་རྒྱལ་སར་ཕེབས། སྲས་མོའི་སྙུན་ཚབས་ཤིན་ཏུ་ཆེ་བས།
ཐུན་མིན་གྱི་དབང་དང་། ས་ལམ་ངོ་སྤྲོད་སོགས་གནང་། ལོ་དེའི་ཟླ་
༢ པའི་ཚེས་༡༥ ཉི་མ་རྩེ་ཤར་གྱི་དུས་སུ་སྲས་མོ་མཁའ་དབྱིངས་སྒྲོལ་་་
མ་སྐུ་གཤེགས། འཕོ་བའི་སྒོ་ནས་ཟངས་མདོག་དཔལ་གྱི་རི་ལ་
དྲངས། དེ་ནས་ས་དབང་གིས་ཕྱོགས་དེའི་བན་བོན་གྱི་བླ་སེར་
རྣམས་གདན་དྲངས། རྣམ་དཀར་གྱི་དགེ་བ་བླ་ན་མེད་པ་བསྒྲུབས།
དགོངས་རྫོགས་མ་ཚར་བར་སྐྱབས་མགོན་འཁོར་བཅས་རྒྱལ་ས་དེར་
བཞུགས་སོ། །དེ་ནས་ཕྱིར་ཚེ་བརྟན་གླིང་གི་སྒར་གཞིའི་སྟེང་དུ་ཆས།
སྲས་མོའི་ཆེད་དུ་དགེ་འདུན་བརྒྱ་ཕྲག་ལྷག་གིས་ཞི་ཁྲོའི་ཆོ་ག་དང༌།
བསྙུང་གནས་སོགས་དགེ་རྩ་རྒྱ་ཆེར་བསྒྲུབས་སོ། །དེ་ནས་དབྱར་
117



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དུས་སུ་སྐྱབས་མགོན་འཁོར་བཅས་ཟངས་དཀར་ཨི ཕྱོགས་སུ་ཆས།
ཡུལ་དེའི་འབྲོག་པ་རྣམས་ལ་ཆོས་འབྲེལ་དང་རིམ་གྲོ། ཁྲོམ་དབང་
གནང་བ་སོགས་རྣམ་དཀར་གྱི་ལས་རྒྱ་ཆེར་མཛད། ཡུལ་དེའི་གཞི་
བདག་རོག་ཁྲོམ་གྱི་རི་རྩེ་ནས་ཚོགས་བརྒྱ་དང་བསང་བརྔན་རྒྱ་ཆེར་་
ཕུལ། ཁམས་ཀྱི་ཙཱ་རི་ཊ་ན་བཞུགས་པའི་དཔའ་བོ་དང་ཌཱཀྐིའི་
ཚོགས་ཀྱིས་འཇའ་འོད་ཀྱི་ཀློང་ནས་ཞལ་གཟིགས། ཟོ་དོར་ཀུན་
བསང་མགྲོན་ལ་ཕེབས། ནག་ཕྱོགས་འགའ་དམ་འོག་ཏུ་བཙུད།
འབྱུང་པོ་གདུག་པ་ཅན་འགའ་ཡུལ་བཏོན། དཀར་ཕྱོགས་ལ་དགའ་
བ་རྣམས་ལ་བསྟན་པ་བསྲུང་བའི་གཉེར་གཏད། སྟོད་ཕྱོགས་ཀྱི་
འོམ་བུའི་རྩེ་ཞེས་པའི་གནས་སུ་ཕེབས། དེར་ཚོགས་འཁོར་དང་།
བསང་བརྔན། དམ་འདོགས་སོགས་བསྟན་འགྲོའི་དོན་རྒྱ་ཆེར་
མཛད་དོ། །དེ་ནས་ཕྱིར་ཚེ་བརྟན་གླིང་གི་སྒར་གཞིའི་སྟེང་དུ་ཕེབས།
དེར་དགོངས་གཏེར་འགའ་མཁའ་འགྲོའི་བརྡ་ཡིག་ལས་བསྒྱུར།
སྲིང་མོ་དང་སྐལ་ལྡན་བདུན་ཙམ་ལ་གསེར་ཡིག་ཅན་གྱི་ཁྲིད་དང་།
འགའ་ཞིག་ལ་རྩ་རླུང་གི་ཁྲིད། འདུས་པ་སྤྱི་ལ་སྔོན་འགྲོའི་ཁྲིད་
སོགས་གནང་སྟེ་བཞུགས། སྐབས་དེར་གཏེར་སྲུང་རྣམས་རྒྱུན་དུ་མི་
འབྲལ་བར་གནས་པ་དང་། ཊཱཀྐིའི་ཚོགས་ཀྱི་རྟག་ཏུ་ཞལ་གཟིགས་
ལུང་སྟོན་པ་བྱུང་། སློབ་བུ་རྣམས་ཀྱིས་ཉིན་མཚན་བར་མེད་དུ་ཁྲིད་
[ ཟངས་དཀར་སྟོད་སྨད་དང་གཞི་བདག་རོག་ཁྲོམ་སོགས་ནི། དེང་རྔ་བ་ཁུལ་ཁྱུང་ཆུའམ་ཧུང་
ཡོན་རྫོང་ཟངས་དཀར་ཤང་གི་མངའ་འོག་ན་གནས་སོ།།
_118



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
སྦྱངས་ལ་འབད་པས། ལྟ་བ་ངོ་འཕྲོད་པ་དང་རྩ་རླུང་ལ་རང་དབང་
འབྱོར་བ་སོགས་རྟགས་མཚན་བསམ་གྱིས་མི་ཁྱབ་པ་བྱུང་བའོ། །
དགུང་ལོ་ང་དྲུག་པ་ཤིང་ཡོས་(སྤྱི་ལོ་1855) ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “ ཤིང་ཡོས་ཟླ་ཚེས་
ལོ་མགོར་ཕྱི་ནང་གི་ཆོས་ཐུན་ཐམས་ཅད་མཐའ་རྒྱས་པར་རྫོགས་་་་་
ཤིང་དགའ་སྟོན་དང་ཚོགས་འཁོར་སོགས་རྒྱ་ཆེར་བྱས།” ཞེས་
གསུངས་པས། སྔ་ལོའི་ཤིང་སྟག་ལོའི་ཆོས་ཁྲིད་ཀུན་ལོ་འདིར་
མཇུག་ཡོངས་སུ་རྫོགས་ནས། གདན་ས་ཚེ་བརྟན་གླིང་སྒར་ཐོག་
ནས་སྟོན་འཁོར་རྣམས་ཀྱིས་དགའ་སྟོན་དང་ཚོགས་འཁོར་རྒྱ་ཆེར་་་
ཕུལ་བའོ། །འཛིན་པ་རང་གྲོལ་གྱི་ཁྲོས་མའི་བཀའ་མ་ཁྲོལ་བས།
སྐྱབས་མགོན་རིན་པོ་ཆེ་ཉིད་མཁའ་འགྲོའི་ལུང་བསྟན་བཞིན་དབེན་
ཁྲོད་ཞིག་ཏུ་ཞག་བདུན་གྱི་བར་དུ་ཏིང་འཛིན་ལ་བཞུགས་ནས་ཁྲོས་་
མའི་བཀའ་རྫོགས་པར་ཁྲོལ་བ་བྱུང་ངོ༌། །ཁྲོ་སྐྱབས་ས་དབང་གིས་
ཀ་ཀེའུ་ཚང་ལ་ཕེབས་དགོས་པའི་བཀའ་ནན་བྱུང་བས། སྐྱབས་
མགོན་འཁོར་བཅས་ཁྲོ་སྐྱབས་ཡུལ་དུ་ཆས། ཟླ་བ་དང་པོའི་ཚེས་
༡༥ ལ་ཡོན་མཆོད་ཞལ་འཛོམས། ས་དབང་གིས་ཡང་གསང་ཐུགས་
ཐིག་གི་ཆོས་འཁོར་བསྐོར་བར་གསོལ་བ་རྩེ་གཅིག་ཏུ་བཏབ་པས།
སྐྱབས་མགོན་གྱིས་ཐུགས་ཐིག་བསྟན་པའི་བདག་པོ་ཡིན་པར་་་་་་་
གཟིགས་ནས། དཀྱིལ་འཁོར་གྱི་ཞལ་ཕྱེས་ཐུགས་ཐིག་གི་གདམས་པ་
རྣམས་ཉམས་ཁྲིད་དང་སྦྲགས་ཏེ་རྒྱལ་པོ་ཚེ་དབང་རབ་བརྟན་ལ་་་་་
119



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྫོགས་པར་གནང༌། ས་དབང་གིས་ཀྱང་སྐྱབས་མགོན་ལ་མཁའ་
འགྲོའི་བརྡ་བསྒྱུར་གྱི་ཞབས་ཏོག་ལེགས་པར་བསྒྲུབས་སོ། །ཁམས་
ཀྱི་འབའ་གྲུབ་པ་དགོན་པའི་མཆོག་སྤྲུལ་རྡོ་གྲུབ་ཆེན་གྱི་བྱིན་་་་་་་
རླབས་ཀྱི་སྤྲུལ་པ་སོགས་ཕྱོགས་འདུས་ཀྱི་སློབ་བུ་རྣམས་ལ་ཀློང་ཆེན་
སྙིང་ཐིག་གི་སྔོན་འགྲོ་སོགས་གང་ལ་གང་འཚམས་ཀྱི་དབང་ཁྲིད་་་་་་
གནང༌། སྐབས་དེར་ཉིན་གཅིག་སྐྱབས་མགོན་ཉམས་ཀྱི་ངང་ནས་
མཁའ་འགྲོ་མ་ཞིག་དང་ཕན་ཚུན་གླུ་ལེན་གྱི་སྒོ་ནས་ཀ་རྩོམ་ཞིག་་་་་
མཛད། ཕྱི་ནང་གི་ཆོས་ཐུན་རྣམས་རྫོགས་ནས་སྟོན་འཁོར་ཀུན་
ཀྱིས་དགའ་སྟོན་གྱི་ཚོགས་འཁོར་རྒྱ་ཆེར་ཕུལ་བའོ། །དེ་ནས་ཁྲོ་
སྐྱབས་དཔལ་ལེགས་རྒྱལ་ས་བསམ་འགྲུབ་རྫོང་༧ དུ་རེ་ཞིག་བཞུགས།
སྲས་མོའི་སྐུ་གདུང་མཆོད་རྟེན་ལ་རབ་གནས་སོགས་མཛད། སྐབས་
དེར་ས་གཡོ། རི་ངུར། ཆུ་ལུད་པ་སོགས་རྟགས་མཚན་ཁྱད་པར་
ཅན་དུ་མ་བྱུང༌། རབ་གནས་དང་། སློབ་བུ་ཉི་མ་འོད་ཟེར་གྱི་ཆོས་
ཐུན་མཇུག་རྫོགས་ནས། ཡོན་མཆོད་ཟུང་གླན་དུ་བྱོན་ཙམ་མཛད།
དེར་འདུས་པ་རྣམས་ལ་ཚེ་དབང་དང་ཆོས་འབྲེལ་གནང་ངོ༌། །དེ་
ནས་དམ་པ་ཕྱོགས་ནས་སྟོང་བཅུད་དགོན་པའི་བསུ་བ་བྱུང་བས།
དགོན་དེར་ཕེབས། ཟླ་བ་དྲུག་པའི་ཚེས་བཅུ་ལ་འདུས་པ་ཡོངས་ལ་
© འབའ་གྲུབ་པ་དགོན་ནི། དཀར་མཛེས་ཁུལ་འབའ་ཐང་རྫོང་གི་མངའ་འོག་ན་གནས་སོ།།
2 ཁྲོ་སྐྱབས་དཔལ་ལེགས་རྒྱལ་ས་བསམ་འགྲུབ་རྫོང་ངམ་སེང་གེ་རྫོང་ནི། ཁྲོ་སྐྱབས་རྒྱལ་པོའི་
རྒྱལ་ས་གསར་པ་ཡིན། རྔ་བ་ཁུལ་ཆུ་ཆེན་རྫོང་ཀྱེ་མོ་ཤང་གི་མངའ་འོག་ན་གནས་སོ།།
120



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཚེ་དབང་གནང༌། དགོན་པ་ལ་ཞབས་བརྟན་ཕུལ། དགོན་པའི་
འཆམ་སོགས་མཇུག་རྫོགས་ནས། སྦྱིན་བདག་རྒྱལ་ནག་ང་རོ་དབང་0)
གི་དྲུང་དུ་སྐོར་ཙམ་བྱོན། དེར་ལྷ་ཁང་དང་རྟེན་རྣམས་ལ་རབ་
གནས་སོགས་མཛད་དོ། །དེ་ནས་ས་མའམ་སོ་མང་རྒྱལ་སར་ཕེབས།
སྲིང་མོ་དེར་བཞུགས་པ་དང་ཞལ་འཛོམས། སྐྱབས་མགོན་དང་ཌཱཀྐི་
བློ་གསལ་སྒྲོལ་མ་རྣམ་གཉིས་ཀྱིས་ས་དབང་ལ་ཞབས་བརྟན་ཕུལ།
སྲས་མོ་མཁའ་དབྱིངས་སྒྲོལ་མའི་ཡང་སྲིད་ས་མ་རྒྱལ་པོའི་བཙུན་མོ་
ལ་འཁྲུངས་ཡོད་པ་ངོས་འཛིན་མཛད་པའོ། །དེ་ནས་ཀམཆོག་
དགོན་དུ་བྱོན། ལྷ་སྲུང་ལ་བསང་བརྔན་སོགས་རིམ་གྲོ་འགའ་སྒྲུབ་
ནས་བཞུགས་སོ། །དམ་པ་རྒྱལ་ས་ནས་བསུ་བ་བྱུང་བས། ཕྱོགས་
དེར་ཆས། རྒྱལ་པོ་འཁོར་བཅས་ལ་མཇལ་འཕྲད་དང་ཆོས་འབྲེལ་
གནང་། རྒྱལ་ནག་ནས་བརྒྱུད་དེ་ཁྲོ་སྐྱབས་དཔལ་ལེགས་རྒྱལ་སར་
ཆས། ས་དབང་གི་ཐུགས་དགོངས་ལྟར་སྲས་མོ་མཁའ་དབྱིངས་སྒྲོལ་
མའི་སྐུ་གདུང་མཆོད་རྟེན་ལ་རབ་གནས་དང་། ཚོགས་མཆོད། ཕྱི་
ནང་གི་རིམ་གྲོ་རྣམས་ལེགས་པར་བསྒྲུབས་སོ། །དེ་ནས་ས་མ་ནས་
སྦྱིན་བདག་རྣམས་ཀྱི་རེ་བ་ལྟར་ཡུལ་དེར་འབྲུ་བ སོད་ལ་ཕེབས།
དད་ལྡན་རྣམས་ལ་གང་ལ་གང་འཚམས་ཀྱི་ཆོས་འབྲེལ་དང་རིམ་གྲོ་
ཅི་དགོས་གནང་ངོ༌། །དེ་ནས་ས་མ་མཁར་རྒྱལ་སར་ཆས། ས་དབང་
0 རྒྱལ་ནག་ང་རོ་དབང་གི་རྒྱལ་ས་ནི་དམ་པ་ཡིན།
མངའ་འོག་ན་གནས་སོ།།
དེང་འབར་ཁམས་རྫོང་དམ་པ་ཤང་གི་
121



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འཁོར་བཅས་ལ་མཇལ་འཕྲད་གནང་། རིམ་བཞིན་ཀམཆོག་དགོན་
དུ་ཕེབས། དེར་སློབ་བུ་བདུན་ཙམ་ལ་སྔར་ལོའི་འཛིན་པ་རང་གྲོལ་
གྱི་ཁྲིད་མཇུག་རྫོགས་པར་མཛད། སློབ་བུ་གསུམ་ཕྱོགས་གསུམ་ལ་
གཉན་ཁྲོད་འགྲིམ་དུ་བརྫངས། གཞན་རྣམས་གཅོད་མཚམས་ལ་
བཞུགས། སྐྱབས་མགོན་དང་སོ་མང་རྒྱལ་པོ་ཟུང་ཟླ་གཅིག་མཚམས་
ལ་བཞུགས་སོ། །
ཉེར་གཅིག་པ། སྡེ་དགེ་དང་རྒྱལ་རོང༌། གཉན་པོ་
གཡུ་རྩེ་སོགས་ལ་བཞུགས་པའི་སྐོར།
དགུང་ལོ་ང་བདུན་པ་མེ་འབྲུག་(སྤྱི་ལོ་1856) ལོར། སྐྱབས་
མགོན་གྱི་（ རང་རྣམ་མཁའ་འགྲོའི་ཞལ་ལུང་》ལས། “མེ་འབྲུག་
གསར་ཚེས་ལ་དུས་ཀྱི་མཆོད་པ་དང༌། དགྱེས་སྐོང་སོགས་རྫོགས་
ནས་རེ་ཞིག་རང་གནས་སུ་ཏིང་འཛིན་ལ་གནས་པ།” ཞེས་གསུངས་
པས། མེ་འབྲུག་ལོའི་ལོ་སྟོད་ཀྱི་དུས་མཆོད་རྣམས་རྫོགས་ཕྲལ།
གདན་ས་ཀ མཆོག་དགོན་ནས་རེ་ཞིག་བསྙེན་སྒྲུབ་ལ་བཞུགས།
མཚམས་གྲོལ་ནས་ཁྲོ་ཆུའི་ཕྱོགས་སུ་ཆས། ཡུལ་དེའི་འབྱུང་པོ་
གདུག་པ་ཅན་རྣམས་ཀྱིས་སྐྱབས་མགོན་མི་རྟ་ཟུང་བྲག་སྟེང་ནས་་་་་
འཕེན་པ་སོགས་ཐོ་སྣ་ཚོགས་བརྩམས། སྐྱབས་མགོན་མི་རྟ་གཉིས་
ལ་གནོད་པ་ཅི་ཡང་མ་བྱུང་བ་མ་ཟད། འབྱུང་པོ་གདུག་པ་ཅན་
122



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
འགའ་ཞིག་གནས་སྤར། འགའ་ཞིག་དམ་ལ་བཏགས། ཡུལ་དེའི་
འགྲོ་བ་རྣམས་ལ་དགེ་བསྐུལ་དང་ཆོས་འབྲེལ་སོགས་གང་ལ་གང་་་་་་
དགོས་གནང་ངོ༌། །དེ་ནས་ཕྱིར་ཀམཆོག་དགོན་སྒར་གཞིའི་སྟེང་
དུ་ཕེབས། ཀམཆོག་དགོན་ནས་ཚེས་བཅུ་ཆེན་མོར་འཚོགས། དེ་
ནས་སླར་ཡང་ཁྲོ་ཆུར་ཆས། སྦྱིན་བདག་ཏཱ་རོ་ཚེ་འཕོས་པ་ལ་འཕོ་
བ་དང་བསྲེགས་སྦྱངས་མཛད་དེ་ཐར་ལམ་དུ་བཀོད། ཕྱིར་སྒར་
ཐོག་ཏུ་ཕེབས་ནས་བཞུགས་སོ། །དེ་ནས་མགོ་ལོག་ཕྱོགས་ནས་
དབུས་ལྷ་ལྡན་དུ་ཆས། འོན་ཀྱང་ལམ་བར་ནས་རྟེན་འབྲེལ་མ་
འགྲིག་པས་ཕེབས་ཐུབ་པ་མ་བྱུང་། ལམ་བར་དུ་སྡེ་དགེ་རྒྱལ་ས་
ནས་སློབ་བུ་བཀྲ་ཤིས་དགེ་ལེགས་སོགས་བསུ་བ་བྱུང་བས། སྡེ་དགེ་
ས་དབང་དང་དད་ལྡན་རྣམས་གྱི་རེ་བ་ལྟར་སྐྱབས་མགོན་འཁོར་་་་་་
བཅས་སྡེ་དགེའི་ཕྱོགས་ལ་ཆས། ས་དབང་འཁོར་བཅས་དང་འདུས་
པ་རྣམས་ལ་གང་འདོད་ཀྱི་སྨིན་ཁྲིད་ཐ་དད་པ་གནང་ནས་རེ་བ་་་་་་
རྫོགས་པར་མཛད། སྐབས་དེར་དགོངས་གཏེར་ཁ་ཤས་ཀྱང་མཁའ་
འགྲོའི་བརྡ་ཡིག་ལས་ཕབ་པའོ།།（མཁྱེན་བརྩེའི་གྲུབ་རྟགས་རྣམ་
ཐར་》ལས། གྲུབ་རྟགས་༡༢ པ། “ ཡང་སྐབས་ཤིག་སྐྱབས་རྗེ་སྒར་
བཅས་ལྷ་ལྡན་དུ་བྱོན། བྱང་ཁ་བརྒྱུད་དེ་དགེ་རྒྱས་ཁོག་ནས་རུ་བ་
མང་པོ་ཡོད་པའི་འབྲོག་སྡེ་དགེ་རྒྱས་ཚོ་རྒོད་ཟེར་བའི་སྐུ་ཇག་དང་་་་
རྔོན་པ་སོགས་སྡིག་ལ་དགྱེས་པའི་དུད་ཚང་བདུན་ཅུ་ཙམ་ཡོད་པ།
ཡུལ་སྡེ་སུས་ཀྱང་མི་ཐུབ་པའི་ཇག་པ་ཚོ་ཆུང་ཞིག་ཡོད་པ་དེར་་་་་་་
123



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བསྡད། རིག་རྩལ་དང་འོད་ཟེར་གཉིས་ལ་སྐྱབས་རྗེ་ནས་ངེད་
གསུམ་ཤ་མར་དང་ཞོ་ཉོ་སར་འགྲོ་དགོས་གསུངས་སྒར་དཀྱིལ་ནས་་་
ཐོན་ཐམས་ཅད་དང་ཚོང་བྱས་ཤ་དང་ཞོ་ཉོས་ནས་མར་འོང་ཚེ། ཁྱི་
དཀར་ནག་གཉིས་ཤོར་ནས་རྨུག་གྲབས་བྱེད་སྐབས། སྐྱབས་མགོན་
ནས་ཕྱག་ཤན་ཡར་ཕུད་དེ་ཁྱི་གཉིས་པོ་དུམ་བུར་བཏང་ནས་བསད།
དེའི་ཚེ་ཡུལ་དེའི་མི་ཐམས་ཅད་བསྡུས་ནས་མཚོན་ཆ་སྣ་ཚོགས་་་་་་་
ཐོགས་ཏེ་ངེད་དཔོན་གཡོག་བཟུང་གསོད་གྲབས་བྱས་ཚེ། སྐྱབས་
མགོན་ནས་ཁྱི་གསོད་མི་ཉན་ན་གསོན་པོ་བྱས་ཆོག་གསུངས་ནས་ཁྱི་་
དཀར་གྱི་སྟོད་ལ་ཁྱི་ནག་གི་སྨད་དང་། ཁྱི་ནག་གི་སྟོད་ལ་ཁྱི་དཀར་
གྱི་སྨད་སྦྱར་ནས་ལྕགས་ཚན་བྲབ་པས། ཁྱི་གཉིས་ཀ་འབྱར་ནས་
ཡར་ལངས་ཏེ་སྐྱབས་མགོན་ལ་དགའ་གུས་ཀྱིས་རྔ་མ་གཡུག་གཡུག་་་
བྱས་ཕྱིར་བརྒྱུགས་སོང་བ་དང་། ཡུལ་མི་ཐམས་ཅད་ངོ་མཚར་ནས་
དད་པ་དང་དགའ་བས་སྐྱབས་མགོན་ལ་འགྱོད་བཤགས་དང་ཕྱག་་་
ཕུལ། རྐུ་ཇག་དང་རྔོན་པའི་རྒྱུན་བཅད། ཐམས་ཅད་ཀྱི་རྒྱུད་ལ་
ཆོས་སེམས་སྐྱེས། ཚོ་ཆུང་དེས་རྒྱལ་བའི་བཀའ་གྱུར་རྡོ་ལ་བརྐོ་རྒྱུ་
ཁས་བླངས། ཆོས་ཀྱི་འབྲེལ་བ་རྒྱ་ཆེར་མཛད། སྡིག་པའི་རྒྱུན་ལེགས་
པར་བཅད། འགྲོ་དོན་རྒྱ་ཆེན་པོའི་འཕྲིན་ལས་མཛད། ཁྱི་སྟོད་
དཀར་སྨད་ནག་དང་སྟོད་ནག་སྨད་དཀར་གཉིས་རྗེས་སུ་ཤི་བའི་་་་
པགས་པ་དགེ་རྒྱས་རྫོགས་ཆེན་ན་དེང་སྐབས་ཀྱང་མཇལ་རྒྱུ་ཡོད་་་་
པས་ངོ་མཚར་ཅན་ནོ།།” ཞེས་གསུངས་པའི་གྲུབ་རྟགས་འདི་དགུང་
124



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ལོ་ང་བདུན་སྟེང་བཞག་པར་མངོན་ཏེ། སྐྱབས་མགོན་ལྷ་ལྡན་དུ་
ཐེངས་དང་པོ་དང་ཐེངས་གཉིས་པ་བྱོན་པའི་སྐབས་སུ་སྐུ་ན་གཞོན་་
པ་དང་དགེ་ཚུལ་གྱི་སྡོམ་པ་ལ་གནས་པས་གྲུབ་རྟགས་འདི་བསྟན་པ་
མི་གྲུབ། མ་ཟད་རིག་རྩལ་དང་འོད་ཟེར་གཉིས་ཕྱིས་སུ་བྱུང་བའི་
སློབ་མ་ཡིན་ནོ། །
དགུང་ལོ་ང་བརྒྱད་པ་མེ་སྦྲུལ་(སྤྱི་ལོ་1857)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “མེ་སྦྲུལ་གསར་ཚེས་
ཀྱི་ལོ་གསར། དཔའ་བོ་མཁའ་འགྲོའི་དགྱེས་སྐོང་མཆོད་པ་སོགས་
བགྱི་འོས་ཀུན་གྲུབ་ནས། སྐབས་དེར་ངེད་ཅག་མིང་སྲིང་ཁོག་སྲུང་
ཆུ་སྨན་ལ་ཐེག” ཅེས་གསུངས་པས། སྐྱབས་མགོན་འཁོར་བཅས་སྡེ་
དགེའི་རྒྱལ་ས་ནས་སྨན་ཆུ་ལ་ཕེབས། སྐབས་དེར་ཡུལ་དེའི་དད་
ལྡན་རྣམས་ལ་དབང་དང་ཆོས་འབྲེལ་སོགས་ཅི་དགོས་གནང་།
དམ་སྲི་གདུག་པ་ཅན་ཞིག་དམ་ལ་བཏགས་སོ། །དེ་ནས་སྡེ་དགེ་
རྒྱལ་ས་ནས་རིམ་བཞིན་ཕྱིར་རྒྱལ་རོང་ཀ མཆོག་དགོན་དུ་ཆས།
དགོན་དེར་རེ་ཞིག་བསྙེན་སྒྲུབ་ལ་བཞུགས་སོ། །དེ་ནས་སྔར་གྱི་
གདན་ས་ཚེ་བརྟན་གླིང་དུ་ཆས། ཚེ་བརྟན་གླིང་གི་བཞུགས་གནས་
རྣམས་ཉམས་གསོ་མཛད། ཀཿམཆོག་དགོན་གྱི་སྒར་གཞི་རིམ་བཞིན་
ཚེ་བརྟན་གླིང་དུ་གནས་སྤོས། སྡེ་དགེའི་སྐྱེལ་མ་བཀྲ་ཤིས་དགེ་
ལེགས་སོགས་ཕྱིར་རང་ཡུལ་དུ་ལོག སྲས་མོ་མཁའ་དབྱིངས་སྒྲོལ་
མའི་ཡང་སྤྲུལ་ཚེ་བརྟན་གླིང་དུ་སྤྱན་དྲངས། ཁྲི་སྟོན་མཛད། ས་མ་
125



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྒྱལ་ས་ནས་རྒྱལ་པོ་ལ་དྲག་པོ་དཔལ་ཆེན་འདུས་པའི་སྒྲུབ་པ་གནད་
སྨིན་སོགས་སྐུ་རིམ་མང་དུ་ཕུལ། དམ་པ་རྒྱལ་པོ་སྐུ་མཆེད་ཀྱང་། ས་
མ་མཁར་ལ་བྱོན་ནས་སྐུ་མཆེད་ཐམས་ཅད་ཀྱིས་དགའ་སྟོན་གཟབ་་་
རྒྱས་མཛད་དོ། །སྐབས་དེར་ཁམས་ཀྱི་ཙཱ་རི་ཊ འི་གཞི་བདག་གཉན་
པོ་གཡུ་རྩེ་སོགས་དྲེགས་ཚོགས་རྣམས་བསུ་བར་བྱུང་བས། སྐྱབས་
མགོན་དཔོན་གཡོག་འགའ་ཚེ་བརྟན་གླིང་ནས་མགོ་ལོག་ཏུ་ཆས།
ལམ་བར་ནས་ཨ་མཆོག་མཚན་ཉིད་དགོན0ནས་འདུས་སྡེ་རྣམས་་་་
ལ་ཞབས་བརྟན་དང་ཆོས་འབྲེལ་གནང༌། ཨ་མཆོག་སྟོད་སྨད། རྨེའུ་
རྒྱལ་པོའི་རྒྱལ་ས་དང་། རྔ་ཁོག་སྟོད་སྨད་སོགས་སུ་ཞབས་ཀྱིས་
བཅགས་ཏེ་དད་ལྡན་རྣམས་ལ་ཆོས་འབྲེལ། དགེ་བསྐུལ། གཤིན་པོ་
རྗེས་འཛིན་སོགས་བསྟན་འགྲོའི་དོན་རྒྱ་ཆེར་མཛད་དོ། །དེ་ནས་
རིམ་བཞིན་རྩ་བའི་བླ་མའི་གདན་ས་ཡར་ཀླུང་པདྨ་བཀོད་དུ་ཕེབས།
དེར་རྩ་བའི་བླ་མའི་ཡང་སྤྲུལ་རྡོ་གྲུབ་ཕུན་ཚོགས་འབྱུང་གནས་་་་་་་
གཙོས་འདུས་པ་རྣམས་ལ་མཇལ་འཕྲད་དང་ཆོས་འབྲེལ་གནང་། །
དེ་ནས་གཉན་པོ་གཡུ་རྩེའི་ཕྱོགས་སུ་ཆས། དུས་དེར་དངུལ་དཀར་
སྒྲོལ་མའི་ཞལ་ནས། སྐབས་ཀྱི་འགྲོ་བ་རྟ་ལོ་གསར་ཚེས་ལེགས།
ཞེས་པ་ཞལ་གཟིགས་ལུང་བསྟན་མང་དུ་གསུངས་སོ། །ཁམས་ཀྱི་ཙཱ་
རི་ཊའི་གནས་གཉན་པོ་གཡུ་རྩེའི་འགྲམ་སྔོ་མཚོ་ཁ་ནས་བསང་་་་་་
ཨ་མཆོག་མཚན་ཉིད་དགོན་དང་། རྨེའུ་རྒྱལ་པོའི་རྒྱལ་ས། རྔ་ཁོག་སྟོད་སྨད་བཅས་དེང་རྔ་
བ་ཁུལ་རྔ་བ་རྫོང་གི་མངའ་འོག་ན་གནས་སོ།།
126



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
བརྔན་སོགས་མཆོད་བསྟོད་རྒྱ་ཆེར་ཕུལ། ཕྱོགས་འདུས་ཀྱི་དད་ལྡན་
རྣམས་ལ་ཆོས་འབྲེལ་གནང་ནས་ཞག་ཤས་བཞུགས་སོ། །དེ་ནས་ཨ་
སྐྱོང་གོང་འོག་སོགས་ཀྱི་རེ་འདོད་ལྟར་མགོ་ལོག་གི་ཡུལ་གྲུ་ཐམས་་་་
ཅད་དུ་ཕེབས་ཏེ། སྦྱིན་བདག་དང་དད་ལྡན་འགྲོ་བ་རྣམས་ལ་ཆོས་
འབྲེལ། རིམ་གྲོ། གཤིན་པོ་རྗེས་འཛིན་སོགས་གང་ལ་གང་འཚམས་
ཀྱིས་རེ་བ་ཀུན་རྫོགས་པར་མཛད། གཞན་ཡང་དམ་སྲི་དང་། ཤི་
འདྲེ་དང་གསོན་འདྲེ་མི་མིན་གདུག་པའི་ཚོགས་རྣམས་གནས་སྤར་་་་
བ་དང་། དམ་ལ་འདོགས་པ་སོགས་བསྟན་འགྲོའི་དོན་རྒྱ་ཆེར་
མཛད་དོ། །སྐབས་དེར་སྡེ་དགེའི་བསུ་བ་དང་། རྫ་ཆུ་ཁ་ནས་ཕེབས་
པའི་དད་ལྡན་རྣམས་ལ་ཆོས་འབྲེལ་སོགས་ཅི་དགོས་གནང་བའོ། །
དགུང་ལོ་ང་དགུ་པ་ས་རྟ་(སྤྱི་ལོ་1858) ལོར། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལས། “ ས་རྟ་ཟླ་བ་དང་པོའི་
ཚེས་དག་པར། ཡང་ལེགས་ཞེས་པའི་སར་ལོ་གསར་གྱི་རྟེན་འབྲེལ་
དང་བསང་མཆོད་མཚོན་ཙམ་བྱས།” ཞེས་གསུངས་པས། མགོ་ལོག་
གི་ས་ཆ་ཡང་ལེགས་ཞེས་བྱ་བའི་གནས་སུ་ལོ་གསར་ཀྱི་རྟེན་འབྲེལ་་་
མཛད། དེ་ནས་ཚེས་གསུམ་ཉིན་གཉན་པོ་གཡུ་རྩེའི་གནས་སུ་ཆས།
རྒྱུ་སྟོད་ཞེས་པའི་སར་སླེབས་སྐབས། རྨ་ཡུལ་གྱི་སྤྲུལ་པའི་གཞི་
བདག་རྣམས་ཀྱིས་བསུ་བ་དང་དགའ་སྟོན་བསམ་གྱིས་མི་ཁྱབ་པ་་་་་
མཛད། བསྟན་སྲུང་དངུལ་དཀར་སྒྲོལ་མས་གེ་སར་སྐྱེས་བུའི་ཆོས་
སྒྲུང་ཕབ་དགོས་པའི་ཐུགས་རྒྱུད་བསྐུལ། དེ་ནས་ཆོས་སྒྲུང་མེ་ཏོག་
127



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སིལ་མ་དང༌། ཆོས་སྒྲུང་ནོར་བུའི་བང་མཛོད་སོགས་ཕབ། གཉན་
པོ་གཡུ་རྩེའི་བླ་མཚོའི་འགྲམ་དུ་བཞུགས་སྐབས། ཉིན་མོ་ཉམས་
སྣང་དང་མཚན་མོ་འོད་གསལ་གྱི་ངང་ནས་ས་སྤྱོད་རིག་འཛིན་གྱི་་་་་
ཞིང་དང་། ཊཀྐིའི་གནས་སོགས་ཞིང་ཁམས་དཔག་དུ་མེད་པར་
བགྲོད་དེ་གུ་རུ་པདྨ་དང་། ཤྲཱི་སིང་ཧ། བི་མ་ལ་མི་ཏྲ་སོགས་ཀྱི་ཞལ་
མཇལ་ཞིང་ཆོས་ཀྱི་དགའ་སྟོན་ལ་རོལ་ཏེ་བཞུགས་སོ། །མཐར་
ཚོགས་འཁོར་དང་བསང་བརྔན་རྒྱ་ཆེར་ཕུལ་བའོ། །དེ་ནས་རིམ་
བཞིན་སྐྱབས་མགོན་དཔོན་གཡོག་རྣམས་ཕྱིར་རྒྱལ་རོང་ཚེ་བརྟན་་་་་
གླིང་དུ་ཆས། ས་དབང་འཁོར་བཅས་དང་། སྲིང་མོ་ཌཱཀྐི་བློ་གསལ་
སྒྲོལ་མ་སོགས་དཔོན་སློབ་རྣམས་དང་ཞལ་འཛོམས། གདན་ས་དེར་
རེ་ཞིག་བཞུགས། དེ་ནས་སྔར་ལྟར་རྒྱལ་རོང་རྒྱལ་ཁག་རྣམས་སུ་
ཞབས་ཀྱིས་བཅགས་ཏེ་དགོན་སྡེ་དང་ཡུལ་སྡེ་རྣམས་ལ་དབང་ཁྲིད་་་
སོགས་ཆོས་ཀྱི་དགའ་སྟོན་འགྱེད་དེ་བཞུགས་སོ། །
དགུང་ལོ་དྲུག་ཅུ་པ་ས་ལུག་(སྤྱི་ལོ་1859)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལས། “ ས་ལུག་གསར་ཚེས་
ལ་ལོ་གསར་གྱི་རྟེན་འབྲེལ་ཕུན་སུམ་ཚོགས་པ་བྱུང་ཞིང་། ཉེ་
འདབས་ཀྱི་རི་ཁྲོད་པ་རྣམས་ཚིམ་པར་མཛད་སོང་།” ཞེས་གསུངས་
པས། ཁྲོ་སྐྱབས་ས་དབང་གི་རི་ཁྲོད་མཁའ་འགྲོའི་རྫོང་ཆེན་ནས་
ལུག་ལོ་གསར་ཚེས་ཀྱི་དགའ་སྟོན་ལ་རོལ། རི་ཁྲོད་པ་རྣམས་ལ་
དབང་ཁྲིད་སོགས་ཀྱིས་ཐུགས་དགོངས་རྫོགས་པར་མཛད་། ལོ་
128



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གསར་ཀྱི་ཚེས་༨ པའི་ཐོ་རངས་ཀྱི་དུས་སུ་འཇའ་འོད་ཀྱི་ཀློང་ནས་རྩ་
བའི་བླ་མ་རྡོ་གྲུབ་ཆེན་དེ་ཉིད་རྣལ་འབྱོར་གྱི་དབང་ཕྱུག་མི་ལ་རས་་་
པའི་རྣམ་པར་བཞེངས་པ་དང་མངོན་སུམ་མཇལ་ཞིང༌། གསུང་གི་
བདུད་རྩི་ལ་ངོམས་པ་མེད་པར་རོལ་བའོ། །ལོ་འདིའི་དབོ་ཟླའི་ནང་
གེ་སར་བླ་སྒྲུབ་བརྡ་ཡིག་ལས་ཕབ། སྐྱབས་མགོན་རིན་པོ་ཆེ་
མཆོག་གི་སློབ་མ་ཁྲོ་སྐྱབས་རྒྱལ་པོ་ཚེ་དབང་རབ་བརྟན་གྱིས་ཡང་་་་་
ཡང་བསྐུལ་ཞིང་གསོལ་བ་བཏབ་པས། རང་རྣམ《 རིག་འཛིན་
འཇིགས་མེད་གླིང་པའི་ཡང་སྲིད་སྔགས་འཆང་འཇའ་ལུས་རྡོ་རྗེའི་་་
རྣམ་ཐར་མཁའ་འགྲོའི་ཞལ་ལུང་》ཞེས་བྱ་བ་དང༌། 《རྣམ་ཐར་
གསོལ་འདེབས་བྱིན་རླབས་འགུགས་པའི་ལྕགས་ཀྱུ་》ཞེས་བྱ་བ་་་་་་
རྫོགས་པར་མཛད་དོ། །རང་རྣམ་མཁའ་འགྲོའི་ཞལ་ལུང་འདི་སྔ་
ལོའི་ཟླ་བ་༡༡པ་ནས་མགོ་བརྩམས། ལུག་ལོའི་ཟླ་བ་དང་པོའི་ཚེས་
༡༥ ལ་མཇུག་རྫོགས་པའོ། །
དགུང་ལོ་དྲུག་ཅུ་རེ་གཅིག་ནས་རེ་བདུན་བར་གྱི་མཛད་པ་་་་་
རྣམས་ཡིག་ཐོག་ཏུ་བཀོད་པའི་རྣམ་ཐར་མ་མཐོང་། དེའི་ཕྱིར་
འདིར་དགུང་གྲངས་ལྟར་འབྲི་བའི་སྐལ་བ་བྲལ། མདོ་ཟླ་གསལ་
དབང་མོའི་ཞལ་རྒྱུན་ལྟར་ན། སྐྱབས་མགོན་མཆོག་སྐུ་ཚེའི་མཇུག་
ལ་གཙོ་བོ་མི་ཉག་གི་ཕྱོགས་དང༌། ལྷག་པར་དུ་མི་ཉག་བཞག་བྲའི་
གནས་དང་ཇོ་སྒང་ངམ་དཀར་མཛའ་རི་ཁྲོད་ནས་སྙིང་ཐིག་དང་་་་
ཐུགས་ཐིག་གི་བསྟན་པ་སྤེལ་ནས་བཞུགས་ཞེས་གསུངས་སོ། །
129



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དགུང་ལོ་རེ་ལྔ་པ་ཤིང་བྱི་(སྤྱི་ལོ་1865)ལོར། སློབ་ཆེན་
འཇིགས་མེད་སྟོབས་ལྡན་དང་ཉེ་གནས་ཀློང་ཡངས་རྒྱ་མཚོས་གསོལ་
བཏབ་ལྟར་ནོར་བུ་ཕུག་བསམ་གཏན་ཁང་བཟང་ནས་མདོ་དྲི་མེད་་་་
གྲགས་པའི་འོད་ཟེར་ལ་ཞབས་བརྟན་གསོལ་འདེབས་（ཞབས་་་་་
བརྟན་དྲང་སྲོང་བདེན་ཚིག་ཐུགས་དམ་རྒྱུད་བསྐུལ་》ཞེས་པ་མཛད།
དེའང་་ཞབས་བརྟན” དེའི་མཇུག་ན་ ཡབ་རྗེ་ཆོས་ཀྱི་རྒྱལ་པོས་ཞལ་
བཞེས་ཐུགས་ཀྱི་སྤྲུལ་པ་རིགས་སྲས་ཤེས་རབ་མེ་འབར་གྱིས་སྤྲུལ་་་་
བསྒྱུར་ནིརྨ་ཀའི་ཞབས་བརྟན་དྲང་སྲོང་བདེན་ཚིག་འདི་ཡང་། རང་
སློབ་དད་ལྡན་འཇིགས་མེད་སྟོབས་ལྡན་གྱིས་བསྐུལ་པ་དང༌། མྱུ་
གུའི་རྣམ་རོལ་ལ་ཡང་རྗེས་འབྲེལ་བརྟན་བཞུགས་ཉུང་ངུ་ཉེ་གནས་་་
ཀློང་ཡངས་རྒྱ་མཚོས་བསྐུལ་པ་ལྟར་ཤིང་བྱི་ཆུ་སྟོད་ཟླ་བའི་ཡར་ཚེས་
དགེ་བར་ནོར་བུ་ཕུག་གི་བསམ་གཏན་ཁང་བཟང་ནས་གཏེར་མིང་་་་
འཛིན་པ་༧ཁྲག་འཐུང་དཔའ་བོས་སོ།” ཞེས་གསུངས་སོ། །
དགུང་ལོ་རེ་དྲུག་པ་ཤིང་གླང་(སྤྱི་ལོ་1865)ལོར། འོད་གླིང་
ཞེས་བྱ་བའི་གནས་ནས་སྙིང་ཐིག་དང་ཐུགས་ཐིག་གི་ཆོས་འཁོར་རྒྱ་་
ཆེར་བསྐོར་ནས་བཞུགས་པ་གསལ་ཏེ། མདོ་དྲི་མེད་གྲགས་པས་
མཛད་པའི་《སྐྱབས་རྗེ་གྲུབ་དབང་ཡེ་ཤེས་རྡོ་རྗེའི་རྣམ་ཐར་རགས་་་
རིམ་དོན་རྒྱན་སོ་ལྔའི་ལམ་ནས་དྲངས་པ་དབྱངས་ཅན་རྒྱུད་མངས་་་
ཞེས་བྱ་བ་》ཞེས་པ་ལས། “དགུང་གྲངས་རེ་དྲུག་བཞེས་པ་ཤིང་
130



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གླང་ལོར་རྟེན་འབྲེལ་དུས་སུ་བབས་པས་འོད་གླིང་༧ དུ་སྙིང་ཐིག་་་་་
དང་ཡང་ཏིག་ཆེན་མོ་སོགས། གདུལ་བྱའི་སྐལ་བ་དང་འཚམས་
པར་སྨིན་གྲོལ་གྱི་གདམས་པ་རྒྱ་མཚོ་བསྟན་ཅིང་། ཐུང་མོང་དང་
ཐུན་མོང་མ་ཡིན་པའི་ངོ་མཚར་རྟགས་མཚན་བསམ་གྱིས་མི་ཁྱབ་པ་
མངོན་དུ་གྱུར་པ་ལ་བརྗོད་པ། ལྷན་ཅིག་བརྗོད་པ། ཀུན་མཁྱེན་
དངོས་བྱོན་གང་ཞབས་བཅགས་པའི་མོད། །ཞིང་འདི་འོད་གསལ་
མཁའ་འགྲོའི་གླིང་དུ་བསྒྱུར། །ངེས་གསང་འབྲས་བུའི་ཆོས་འཁོར་
བསྐོར་བ་དང༌། ལྷན་ཅིག་གདུལ་བྱ་རྣམ་གྲོལ་འབྲས་ལ་སྦྱར།།”
ཞེས་གསུངས་སོ། །ཤིང་གླང་ལོར་སྐྱབས་མགོན་ཞིང་གཞན་དུ་
བགྲོད་དགོས་པའི་ལུང་བསྟན་ཡོད་མོད། འོན་ཀྱང་བུ་སློབ་རྣམས་
ཀྱིས་ཞིང་འདིར་བཞུགས་རྒྱུའི་གསོལ་བ་ཡང་ཡང་བཏབ་པས། བུ་
སློབ་རྣམས་ཀྱི་ངོར་སྐུ་ཚེ་ལོ་གཅིག་བསྲིངས་ནས་བཞུགས། མདོ་དྲི་
མེད་གྲགས་པས་མཛད་པའི་སྐྱབས་མགོན་གྱི་རྣམ་ཐར་གསོལ་་་་་་་་་
འདེབས་སོགས་ལས། “ལུང་བྱང་ཆེན་མོ་ལས་ནི་ཆོས་བདག་མོ། །
གཤེགས་ནས་ལོ་གསུམ་ཞིང་ཁམས་བགྲོད་མོད་ཀྱང་། །བདག་ཅག་
སྨིན་སླད་ལོ་གཅིག་ལྷག་པར་བཏང་། །སྐུ་ཚེ་བྱིན་གྱིས་བརླབས་ལ་
ཕྱག་འཚལ་ལོ།” ཞེས་གསུངས་སོ། །
© འོད་གླིང་ནི་མི་ཉག་དར་རྩེ་མདོའི་ཉེ་ཕྱོགས་སུ་ཡིན་པ་འདྲའོ།།
2 གོང་གི་རྣམ་ཐར་གསོལ་འདེབས་ལས་བྱུང་བའི་ཚིག་བཞི་འདི།
ངག་རྒྱུན་ལས་བྲིས་པའོ།།
མདོ་ཟླ་གསལ་དབང་མོའི་
131



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཉེར་གཉིས་པ། སྐུ་གཤེགས་པའི་སྐོར།
དགུང་ལོ་དྲུག་ཅུ་རེ་བདུན་པ་མེ་སྟག་(སྤྱི་ལོ་1866)ལོར། སྐྱབས་
མགོན་རིན་པོ་ཆེ་ལོ་འདིའི་ཟླ་བ་༢པའི་ཚེས་༢༠ པའི་ཐོ་རངས་ཀྱི་་་་
དུས་སུ་ངོ་མཚར་བའི་ལྟས་དུ་མ་དང་བཅས་ཏེ་ལྕགས་ལའི་རྒྱལ་ས་་་
དར་མདོ་ནས་གཟུགས་སྐུའི་བཀོད་པ་ཆོས་དབྱིངས་སུ་བསྡུས། མདོ་
དྲི་མེད་གྲགས་པས་མཛད་པའི་《སྐྱབས་རྗེ་གྲུབ་དབང་ཡེ་ཤེས་རྡོ་་་་
རྗེའི་རྣམ་ཐར་རགས་རིམ་དོན་རྒྱན་སོ་ལྔའི་ལམ་ནས་དྲངས་པ་་་་་་
དབྱངས་ཅན་རྒྱུད་མངས་ཞེས་བྱ་བ་》ལས། “དེ་ནས་ཟད་པ་ཞེས་
བྱ་མེ་སྟག་ལོའི་ཆ་ཤས་དབང་པོ་རྒྱུ་སྐར་གྱི་ལྷ་མོ་དབོ་ཉ་པའི་རྫོགས་་
པ་བཞི་པའི་ཚེས་ཉི་ཤུའི་ནང་པར། སྐུ་ཆོས་ཀྱི་སྐུའི་འདའ་ལུགས་
རྣམས་མངོན་སུམ་དབང་པོའི་སྤྱོད་ཡུལ་དུ་གྱུར་བཞིན། འོག་མིན་
ཆེན་པོའི་ཞིང་ངམ་པདྨ་འོད་ཀྱི་ཞིང་ཁམས་ཆེན་པོར་ཉེ་བར་་་་་
དགོངས་ཏེ། གདུང་དང་རིང་བསྲེལ་སོགས་གདུལ་བྱའི་ཚོགས་
གསོག་པའི་དཔལ་དུ་བཞག་ནས་ཐ་མའི་མཛད་པ་བསྟན་ཏོ།།”
ཞེས་གསུངས་པ་དང༌། གཞན་ཡང་མདོ་དྲི་མེད་གྲགས་པས་མཛད་
པའི་སྐྱབས་མགོན་གྱི་རྣམ་ཐར་གསོལ་འདེབས་ལས། “དེ་ནས་ཤར་
ཕྱོགས་ཡུལ་གྲུ་ཆེན་མོ་རུ། །མེ་སྟག་དབོ་ཟླའི་དམར་ཕྱོགས་ཉི་ཤུ་ཡི། །
ཐོ་རངས་སྟོན་མཆོག་མྱ་ངན་འདས་གཟིམས་ལྟར། །ཞིང་ཁམས་
132



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དགོངས་པར་མཛད་ལ་ཕྱག་འཚལ་ལོ།” ཞེས་གསུངས་སོ། །དེ་
ནས་མདོ་དྲི་མེད་གྲགས་པ་སོགས་སློབ་ཆེན་རྣམས་ཀྱིས་དར་མདོའི་་་
གསེར་གདོང་ཞེས་བྱ་བའི་གནས་ནས་སྐུ་གདུང་བསིལ། སྐྱབས་
མགོན་གྱི་ཞལ་ཆེམས་ལྟར། གདུང་དང་རིང་བསྲེལ་སོགས་སྐལ་ལྡན་
གྱི་སློབ་ཚོགས་རྣམས་ལ་གནང་། མདོ་ཟླ་གསལ་དབང་མོའི་ཞལ་
ནས། ལྕགས་ལའི་ཆོས་རྒྱལ་ཆེན་པོས་དར་སྣ་ལྔས་བརྒྱན་པའི་
གསེར་གྱི་སྡེར་མ་ཞིག་བཟུང་ནས་གདུང་དང་རིང་བསྲེལ་བཞེས་་་་་་་
སར་ཕེབས་སྐབས། ཉེ་གནས་འོད་ཟེར་མཐའ་ཡས་ཀྱིས་རྒྱལ་པོ་ལ་
སྨྲས་པ། སྐྱབས་མགོན་གྱིས་ཞལ་ཆེམས་ལས་ཁྱེད་ལ་གདུང་རུས་
དབང་སྐལ་མེད། གདུང་ཐལ་ཡོད་ཚད་ཁྱོད་ཀྱི་སྐལ་བ་ཡིན་
གསུངས་ཞུས། རྒྱལ་པོ་ནས་འོ་ལེགས་སོ། སྐྱབས་རྗེ་ཨ་ཕོ་མཐུ་ཆེན་
གྱིས་བདག་ལ་སྐལ་བ་ཞིག་བཞག་ཡོད་ངེས་ཡིན་གསུངས་ནས།
གདུང་ཐལ་ཐམས་ཅད་གསེར་སྡེར་གྱི་ནང་དུ་སྤྱན་དྲངས། གདུང་
ཐལ་གྱི་ཁྲོད་ནས་ཁ་དོག་སྣ་ལྔ་ལས་གྲུབ་པའི་གདུང་ཆེན་བྱེའུ་ཅོག་་་་
གི་སྒོ་ང་ཙམ་གཅིག་བྱུང་བས། རྒྱལ་པོ་ཐུགས་རབ་ཏུ་དགྱེས་ནས་ཕོ་
བྲང་དུ་གདན་དྲངས། མཆོད་པ་རྒྱུན་མི་ཆད་པར་ཕུལ། མདོ་དྲི་
མེད་གྲགས་པས་མཛད་པའི་སྐྱབས་མགོན་གྱི་རྣམ་ཐར་གསོལ་་་་་་་་
འདེབས་ལས། “ སྐུ་གདུང་ཞུགས་ལ་ཕུལ་ནས་ཞལ་འབྱེད་སྐབས། །
མི་ཤིགས་རིང་བསྲེལ་སྐུ་གདུང་རིན་པོ་ཆེ། །ཐུགས་གཏད་ཅི་བཞིན་
མི་ཆེན་ཆོས་རྒྱལ་གྱིས། །ཕྱག་ཏུ་རང་བབ་བྱུང་ལ་ཕྱག་འཚལ་ལོ།”
133



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཞེས་གསུངས་སོ། །དེ་ནས་སློབ་ཆེན་རྣམས་ཀྱིས་གསེར་དངུལ་
སོགས་ཀྱི་སྐུ་གདུང་མཆོད་རྟེན་མང་དུ་བཞེངས་སོ། །
ཉེར་གསུམ་པ། མཆོད་སྡོང་དཀར་ཆག་ལས་
བྱུང་བའི་རྣམ་ཐར་གྱི་སྐོར།
སྐྱབས་མགོན་གྱི་དངོས་སློབ་མདོ་དྲི་མེད་གྲགས་པས་མཛད་་་་་
པའི་ མཆོད་སྡོང་རིན་པོ་ཆེ་གསར་བཞེངས་ཀྱི་དཀར་ཆག་ཤེལ་གྱི་་་
མེ་ལོང་》ལས། སྐྱབས་མགོན་གྱི་རྣམ་ཐར་གནད་བསྡུས་ཤིག་
བཞུགས་པ་འདིར་བཀོད་ན། དེའང་དཀར་ཆག་འདིའི་ལྡེབ་
༡༢ པའི་ཉིན་ན། “ འདིར་རེ་ཞིག་རྗེ་བཙུན་བླ་མ་དམིགས་པ་མེད་
པའི་ཐུགས་རྗེ་ཚད་མེད་པ་ལྡན་པ་དེ་ཉིད་དགོངས་པ་ཟག་མེད་ཆོས་
ཀྱི་དབྱིངས་སུ་ཉེ་བར་བསྡུས་ནས་འགྲོ་བའི་བསོད་ནམས་བསོགས་་་་
པའི་མཆོད་སྡོང་རིན་པོ་ཆེ་བཞེངས་ཚུལ་གྱི་དཀར་ཆག་འགོད་པ་ལ །
དེ་ལྟར་རྗེ་བཙུན་བླ་མ་གཏེར་ཆེན་རིན་པོ་ཆེ་དེ་ཉིད། སྐུ་དངོས་ཀྱི་
ཉིན་བྱེད་འགྲོ་བའི་མཆོད་པ་དང་སྐྱབས་མགོན་གྱི་དཔལ་དུ་བཞུགས་
ཤིང་འཕྲིན་ལས་བསམ་གྱིས་མི་ཁྱབ་པའི་འོད་ཟེར་སྲིད་མཐར་ཁྱབ་་་
པའི་སྐབས་ན། ཆེན་པོ་ས་ན་ཡོད་པའི་རིགས་དང་། གཟུགས་དང༌། །
དབང་ཐང་། ལང་ཚོ། ཐོས་པའི་ནོར་གྱིས་རྒྱགས་ཤིང་། དྲེགས་པ་
ཆེན་པོའི་འགྲོ་བ་དང༌། བར་མ་དང་། དམན་པ། ཐ་མའི་འགྲོ་བ་
134



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གང་ཡང་། ནམ་མཁའ་ལ་བྲི་བཀོལ་མེད་བཞིན། ཐུགས་སྙིང་རྗེ་
ཆེན་པོ་དེ་ཡང་ཀུན་ལ་སྙོམས་ཤིང་ཉེ་རིང་མེད་ཅིང་། མཐའ་དག་
གནས་སྐབས་སུ། གང་འོས་ཀྱི་མཛད་པའི་རླབས་ཀྱིས་ཡིད་ཀྱང་
དབང་མེད་དུ་དྲངས་ནས། མཐར་ཐུག་ངེས་ལེགས་ཀྱི་སར་སྐྱེལ་བ་
ནི་མཛད་པའི་རང་བཞིན་ལགས་པས། ཀུན་གྱིས་ཀྱང་། བཀུར་སྟི་
དང༌། མཆོད་པ། སྲི་ཞུ་བླ་ལྷག་ཏུ་མངོན་པར་བགྱིད་ཅིང༌། གླིང་
དང༌། ལྗོངས་ཡུལ་གྱི་རིགས་སོ་སོ་ནས་སློབ་ཚོགས། དམ་པའི་
གདུང་འཛིན་པ་དང་། འགྲོ་ལ་ཕན་བརྩོན་གྱི་བྱང་སེམས་དང་།
བརྟུལ་ཞུགས་རྣམ་པར་སྤྱོད་པ། མཁས་ཤིང་རིག་པ་བརྙེས་པ། གྲུབ་
གཉིས་གཏེར་མཛོད་འཆང་བའི་རིགས་སོགས་ནམ་མཁའི་རྒྱུ་སྐར་གྱི་
གྲངས་ལྟ་བུའང་བག་ལ་ཞ་ནུས་པ་ལྟ་བུ་ཞིག་ན། སྲིད་པའི་དངོས་
རྫས་ཀྱི་རིགས་ཀྱང་དམ་པའི་རིགས། སེར་སྣའི་ལྕགས་སྒྲོག་གི་དགྲ་
ལས་རྒྱལ་བ། གཏོང་བའི་མཛའ་བཤེས་འདི་ཕྱིའི་མགྲོན་དུ་འགུགས་་
པའི་སྐྱེ་བོ་རེས་ཀྱང་བསོད་ནམས་བསོགས་པ་ལ་ཚད་མེད་དོ། །དེ་
ལྟ་ནའང་༧བདག་ཉིད་ཆེན་པོ་ནི་གནས་དང་ཡུལ་ལ་ངེས་པ་མེད་པ་
ནས་བརྟུལ་ཞུགས་ཀྱི་རྣལ་འབྱོར་དབང་ཕྱུག་སྤྲུལ་པ་སྣ་ཚོགས་པས།
བློ་ཆུང་ཕུར་ཁུང་དོགས་མོར་མི་མཛད་པས། རླབས་ཆེན་སྤྱོད་པ་རྒྱ་
མཚོ་གཞན་གྱིས་གཞིག་པར་དཀའ་བའི་མཛད་པའི་རོལ་རྩེད་ལ་སྤྲོ་་་
བཞིན་པས། ཉིན་རེ་ཆར་བབས་པ་བཞིན་དུ་འདུས་པའང་། ཆུ་ཚོད་
རེ་ལ་དཀོན་མཆོག་མཆོད་པའམ། དགེ་འདུན་གྱི་སྡེ་འཛུགས་པ་
135



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
དང༌། གནས་གཞི་དང་རྟེན་བཞེངས་སམ་སྦྱིན་འོས་མཐའ་དག་ལ་
གཏོང་པར་གནང་བ་ལས། རང་གིར་མཛད་པ་ནི་འདིའོ་ཞེས་ཕྲ་
མོ་ཙམ་དམིགས་པ་སུ་ཞིག་གིས་ཀྱང་མེད་པ་མངོན་སུམ་དུ་གྱུར།
འདི་ལྟར། ཡིད་ཙམ་ཞིག་ལའང་། སྔར་སློབ་ལམ་ལ་གནས་པ་
ན་སྦྱིན་པ་རྒྱ་མཚོར་གོམས་པ་ཕུལ་དུ་ཕྱིན་པའི་བསོད་ནམས་ཁོ་ནས་
བསྐྲུན་པས་ཀྱང་གཞན་དུ་མ་ཟད། རིན་ཆེན་གྱི་རིགས་མཐའ་དག་
ཀྱང་ཆར་བབས་པ་བཞིན་འོངས་འདུག་ཀྱང་། ད་ལྟ་ད་ལྟ་ནས་མེད་
བླག་མཛད་ཀྱིན་འདུག་པས། རེ་ཞིག་ཞིང་ཁམས་གཞན་དུ་ཡོལ་བའི་
ཚེ། ནོར་ཆེ་ཐང་མི་དགོས་དངོས་རྫས་ཕྲ་མོའི་རིགས་སྤུས་ལེགས་
འདི་ཙམ་ཞིག་འདུག་སྙམ་རྒྱུ་ཞིག་ཀྱང་མི་འདུག་པས་ན། ལུང་བྱང་
ལས། གཞན་ཕན་རོང་ཆེན་དུ་རྒྱས་ཤིང་། བསྟན་པ་སྒང་དུ་དར་
བའི་ལུང་འདུག་པ་བཞིན། སྤྱིར་གྱི་འགྲོ་དོན་ནི་ཚེ་དབང་རིག་འཛིན་
བརྙེས་སྐབས། ཇི་སྐད་དུ། མི་དང་ལྷ་དང་ཚངས་པ་ཡི། །སྐྱེ་བ་རྣམ་
དག་འཛིན་མོད་ཀྱང་། །ཁྱད་པར་འཕགས་ས་ལ་གནས་འགྱུར། ཞེས་
དང་། གླིང་བཞི་བྱེ་བ་ཕྲག་བརྒྱར་དུས་སྐད་ཅིག་མ་གཅིག་ལ་འགྲོ་
དོན་མཛད་ན་གཞན་པ་སྨྲ་མ་དགོས་ཀྱང་། ཚུ་རོལ་གྱི་སྐྱེ་བོའི་མཐོང་
ངོར་དངོས་ཀྱི་གདུལ་བྱ་བ་རོང་དུ་རྒྱས་ཤིང་། གཞན་དོན་དགོངས་་་
པ་ཡང་དེར་འདུག་པ་དངོས་སུ་དང་། སྐུ་ཚེའི་སྨད་རབ་བྱུང་བཅོ་ལྔ་
བར་ཅིས་ཀྱང་། ལྷོ་མོན་ཕྱོགས་སུ་འགྲོ་དོན་མཛད་པའི་བཀའ་ཆེམས་
འདུག་པ། རྒྱལ་བའི་གསུང་ནི། དྲངས་ངེས་གཉིས། དགོངས་ལྡེམ་་་་
136



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གཉིས། སྒྲ་ཇི་བཞིན་ཡིན་མིན་གཉིས་བཅས་མཐའ་དྲུག་དང་ཚུལ་་་་
བཞིའི་དགོངས་པ་ལོན་དགོས་ན། དགོངས་གཞི་དགོས་པ་སོ་སོའི་
དབང་གིས་བཀའ་དང་འཕྲོ་འགྲིགས་སོང་བ་ལྟ་བུའི་ཕྱོགས་སུ་འཁོད་
པ་དང་ཡར་མར་གྱི་སྦྱིན་བདག་ཁག་སོ་སོར་བཅས་ལའང་། ཐ་མའི་་
མཛད་པ་བསྟན་ཚུལ་དང་བཀའ་ཆེམས་ཡོད་ཚུལ། སྤྱིར་༧སྐྱབས་རྗེ་
བླ་མའི་སྐུ་བཞུགས་སྐབས། ངའི་སློབ་རྒྱུད་ནས། རྗེ་བཀའ་གདམས་་་
པའི་གཏད་ས་བཞི་དང་། ཆོས་དགོས་པ་བདུན་ལྡན། ཁེ་དང་རྒྱལ་
ཁ་མི་ལ་སྦྱིན། གྱོང་དང་ཕམ་ཁ་རང་གིས་ལེན། །དུས་རྟག་ཏུ་དམན་
པའི་ས་བཟུང་། ཧྲུལ་པོའི་གོས་གྱོན། བློ་ཐོས་བསམ་སྒོམ་གསུམ་ལ་
སྦྱངས། གནས་དང་ཡུལ་ལ་ངེས་པ་མེད་པས་སྤྱོད་པ་གཞན་དོན་ལ་
བརྩོན། བྲག་ཕུག་ཏུ་སྒྱུ་ལུས་ཟད་སར་བསྐྱེལ་བ་ཞིག་བྱུང་ན་ཐུགས་
དགོངས་རྫོགས་པ་ཡིན་ཞེས་རྡོ་རྗེའི་གསུང་གི་ཟེགས་མ་ལན་གཅིག་་་
མ་ཡིན་པ་རྒྱུན་ལྡན་དུ་སྒྲ་འཛིན་དབང་པོའི་རྒྱན་དུ་བསྩལ་བ་ལགས་
པ་ཀུན་གྱིས་དགོངས་པར་མངའ་བ་གཞིར་བཅས།” ཞེས་གསུངས་སོ།།
ཉེར་བཞི་པ། （རྫ་དཔལ་སྤྲུལ་རྣམ་ཐར་》༠
ལས་བྱུང་བའི་རྣམ་ཐར་གྱི་སྐོར།
དེའང་ལྡེབ་༡༠ པའི་ཉིན་ན། “ཀུན་མཁྱེན་མཆོག་སྤྲུལ་རིན་པོ་ཆེ་ཧེ་
@（དཔལ་སྤྲུལ་རྣམ་ཐར》འདི་ཁོང་གི་ཉེ་སློབ་ཐུན་བསྟན་ཀུན་བཟང་ཆོས་གྲགས་ཀྱིས་
མཛད་པ་ཞིག་ཡིན། རྫ་དཔལ་སྤྲུལ་གྱི་གསུང་འབུམ་ཆ་པོད་ཀྱི་ཁྲོད་ན་བཞུགས་སོ།།
137



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རུ་ཀ་དཔལ་སྐུ་ཞབས་མཁྱེན་བརྩེ་འཇིགས་མེད་ཡེ་ཤེས་རྡོ་རྗེས་རིག་
པ་བརྟུལ་ཞུགས་ཀྱི་སྤྱོད་པ་མཛད་ཅིང་ཕེབས་སྐབས་ཤིག རྗེ་
འདིའི་ཉེ་སྐོར་དུ་བྱོན་ནས། དཔལ་དགེ་ཞེས་བོས་ཏེ། ཁྱེད་དཔའ་
སྙིང་ཅི་འདྲ་བཟང་ན་འདིར་ཤོག་གསུངས་ནས། སྐུ་རྩར་བྱོན་པ་
དང་སྐྲ་ནས་བཟུང་སྟེ་ས་ལ་བརྡབས་ཤིང་དྲུད་དེ་བྱོན་པས་མཚམས་་
ཤིག་ན་ཆང་གི་དྲི་ཞིག་ཆིལ་གྱིས་བྱུང༌། དེ་རིང་ཁོང་གིས་ཆང་
གསོལ་ཡོད་པ་འདྲ། གྲུབ་ཐོབ་ཆེན་པོ་འདི་འདྲ་ཡང་ཆང་བཟིའི་
འཆོལ་སྤྱོད་འདི་མཛད་པས་བཅོམ་ལྡན་འདས་ཀྱིས་ཆང་གི་ཉེས་་་་་
དམིགས་མང་པོ་བཀའ་སྩལ་བ་ཐོག་ཏུ་བབས་སྙམ་པ་ཅིག་བྱུང་བའི་་
མོད་ལ་ཕྱག་གིས་བཏང་སྟེ། ཁྱོད་ཚོ་རྟོག་གེ་པ་བྱ་བ་འདི་འདྲའི་
རྣམ་རྟོག་ངན་པ་འཆར་བ་ཕའུ། ཁྱོད་ཁྱི་རྒན་རེད་ཅེས་གདོང་ལ་
ཞལ་མཆིལ་བཏབ། མཛུ་གུ་ཆུང་བསྟན་ནས་བཞུད། དེ་འཕྲལ་ག་
རེ་ང་འཁྲུལ་ཏེ་ངོ་སྤྲོད་ཅིག་ཡིན་པར་འདུག་སྙམ་ནས་ལུས་གནད་་་་
བཅོས་ཏེ་བཞུགས་པས་ཟང་ཐལ་གྱི་རིག་པ་ནམ་མཁའ་གཡའ་ཐག་་་
ཆད་པ་ལྟ་བུ་ཞིག་མངོན་དུ་གྱུར་ཏེ། སྔོན་ནས་འཇིགས་མེད་རྒྱལ་
བའི་མྱུ་གུས་རིག་པ་ངོ་སྤྲད་པ་དེ་ནམ་ལང་བའི་སྟེང་དུ་ཉི་མ་ཤར་བ་
བཞིན་དུ་སོང་། ཕྱིས་སུ་ཡང་ཁྱི་རྒན་ཟེར་བ་འདི་སྐུ་ཞབས་མཁྱེན་
བརྩེས་ང་ལ་གསང་མིང་བཏགས་པ་ཡིན་ཞེས་ཞལ་རྩེད་གནང་།
གཞན་ཡང་སྐུ་ཞབས་མཁྱེན་བརྩེའི་མདུན་ནས་གཅོད་ཁྲིད་གསན་་་་་
ནས་གཉན་སར་ཕེབས་ཚེ་ཚད་སློང་དུས་གཅིག་ལ་རྫོགས་པ་དང་། །
138



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
སྦས་པའི་རྣལ་འབྱོར་བ་བསོད་ནམས་དཔལ་དགེ་དང་ལྷན་གཅིག་་་་
དུ་ཀློང་སྙིང་རྩ་རླུང་གི་ཁྲིད་ཤིན་ཏུ་ཡུན་རིང་སྦྱངས”ཞེས་གསུངས་་་
སོ། །ཡང་རྣམ་ཐར་དེའི་ལྡེབ་༡༤པའི་སྲིབ་ན། “སྐུ་ཞབས་མཁྱེན་
བརྩེ་རིན་པོ་ཆེའི་སྒར་པ་དར་རྩེ་མདོ་ནས་ཡར་བཏེགས་ཏེ། གཉན་
པོ་གཡུ་རྩེའི་གནས་མདུན་སྔོ་མཚོའི་ཁར་ཕེབས་པ་གནས་ནས་དེ་་་་་
ཆེད་གཏད་ཀྱིས་བྱོན། སྐུ་ཞབས་ཀྱང་ཤིན་ཏུ་དགྱེས་ནས་ཆོས་ཀྱི་
གསུང་གླེང་མང་དུ་མཛད་ཅིང་། མཁའ་འགྲོ་བདེ་ཆེན་རྒྱལ་མོའི་
དབང་ཞིག་གནང་བར་ཞུས་པས། དེ་ངས་གསང་རྒྱ་བཏབ་ནས་སུ་
ལ་ཡང་མ་བྱིན་པར་ལོ་མང་སོང་བ་ཡིན་ཏེ། ད་རེས་ཁྱེད་ལ་སྟེར་
ཞེས་དགྱེས་བཞིན་དུ་གནང༌། ལོ་བརྒྱད་ཅུར་འཚོ་བའི་ལུང་བསྟན་
དང་འབྲེལ་ཚད་དོན་ལྡན་གྱིས་དབུགས་དབྱུང་། སྔགས་ཕྱི་ནང་
གསང་བའི་བཀའ་ལུང་མང་པོ་ཐོབ” ཅེས་གསུངས་སོ། །
ཉེར་ལྔ་པ། རྫ་དཔལ་སྤྲུལ་གྱིས་མཛད་པའི་
《བླ་མའི་གསོལ་འདེབས་བཀྲ་ཤིས་
དགེ་ལེགས་》@ཀྱི་སྐོར།
（ བླ་མའི་གསོལ་འདེབས་བཀྲ་ཤིས་དགེ་ལེགས་》ཞེས་པ་ལས།
“ བསྐལ་མང་གོང་ནས་མངོན་པར་སངས་རྒྱས་ཀྱང་། །མཐའ་ཡས་
@ གསོལ་འདེབས་འདི་རྫ་དཔལ་སྤྲུལ་གསུང་འབུམ་ཆ་པོད་ལས་ཆོས་ཚན་བཞི་པ་ཁྲིན་ཏུའི་་་་་་
འགྱིག་པར་མའོ།།
139



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འགྲོ་ལ་རྗེས་སུ་བརྩེ་བའི་མཐུས། །ཡང་ཡང་བྱང་ཆུབ་སྤྱོད་པའི་ཚུལ་
སྟོན་པ། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །གང་ཁྱོད་
མཁའ་མཉམ་འགྲོ་བའི་མགོན་གཅིག་པུ། །ཁྱད་པར་གངས་རིའི་
ཁྲོད་འདིའི་འགྲོ་རྣམས་ཀྱི། །ཐུན་མོང་མིན་པའི་སྐྱབས་སུ་ངེས་པའི་
ཕྱིར། །རྟག་ཏུ་ཐུགས་རྗེས་སྐྱོང་བར་གསོལ་བ་འདེབས། །མེས་
དབོན་གསུམ་སོགས་ཆོས་སྐྱོང་རྒྱལ་པོ་དང་། །དགེ་བའི་བཤེས་
གཉེན་དུ་མའི་རྣམ་རོལ་གྱིས། །ཁྱོད་ཀྱི་སྤྲུལ་པའི་བཀོད་པ་མཐའི་
ཡས་པ། །ལྗོངས་འདིར་རྒྱུན་མི་འཆད་ལ་གསོལ་བ་འདེབས། །ཁྱད་
པར་སྙིགས་མའི་དུས་འདིར་མགོན་པོ་ཁྱོད། །བྱང་ཆུབ་སེམས་
གཉིས་སྦྱོང་བའི་རྣམ་རོལ་གྱིས། །ཟབ་ལམ་ཐེག་རྩེའི་བསྟན་པ་
གསལ་མཛད་ཕྱིར། །འཇིགས་མེད་གླིང་པར་བསྟན་ལ་གསོལ་བ་
འདེབས། །ཤིན་ཏུ་གདུལ་དཀའ་ཉོན་མོངས་རགས་པའི་འགྲོ། །རྒྱུ་
འབྲས་ལམ་གྱིས་གདུལ་དཀའི་ཚུལ་མཁྱེན་ནས། །བརྟུལ་ཞུགས་
མཆོག་གི་ཐབས་ཀྱིས་དྲངས་བའི་ཕྱིར། །སླར་ཡང་སྤྲུལ་པའི་རོལ་ལ་
གསོལ་བ་འདེབས། །འདི་འོག་ཡེ་ཤེས་རྡོ་རྗེའི་རྣམ་རོལ་གྱིས། །རྡོ་རྗེ་
སྙིང་པོའི་རང་ལུགས་བསླང་ནས་སླར། །གཤེ་ཞིང་བསྐུར་པ་
འདེབས་རྣམས་འདུལ་མཛད་ཕྱིར། །ཁྱོད་གསུངས་མངོན་དུ་གྱུར་ལ་
གསོལ་བ་འདེབས། །ཡང་དག་དབེན་པ་མཐོང་བའི་ཆོས་ཉིད་ལ། །
གཟུང་འཛིན་འཁྲུལ་པ་མེད་ཕྱིར་རྒྱུ་འབྲས་ལམ། །དག་གྲོལ་ཞེན་
རྣམས་བརྟུལ་ཞུགས་སྤྱོད་མཆོག་གིས། །འདུལ་བའི་སྨོན་པ་གྲུབ་ལ་
140



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གསོལ་བ་འདེབས། །དེ་ཚེ་གང་ཞིག་གཤེའམ་སྨོད་ཀྱང་རུང་། །
མཉམ་པ་ཆེན་པོའི་བཟོད་ཐོབ་བྱང་ཆུབ་སེམས། །མི་སློབ་ལམ་གྱི་
དངོས་གཞི་ཡིན་གཟིགས་ནས། །གང་ཐུགས་སྤྱོད་པ་སྐྱོང་ལ་གསོལ་
བ་འདེབས། །ཞི་དུལ་སྤྱོད་པས་ཐར་པའི་ས་བོན་ཙམ། །འདེབས་
པའི་གཞན་དོན་ཐེག་པ་དམན་པ་ཡང་། །ཡོད་པར་དགོངས་ནས་
ཤིན་ཏུ་དཔག་དཀའ་བའི། །བྱང་ཆུབ་སྤྱོད་པར་དགྱེས་ལ་གསོལ་བ་
འདེབས། །དད་རྣམས་ལྟ་ཅི་གཤེ་དང་སྐུར་པ་དང་། །ལོག་པར་ལྟ་
རྣམས་སྨོན་ལམ་ལ་དབང་བའི། །དབང་གིས་འདུལ་འདི་རྒྱལ་བའི་
སྲས་རྣམས་ཀྱི། །ཁྱད་པར་ཆོས་སུ་གཟིགས་ལ་གསོལ་བ་འདེབས། །
དགེ་དང་མི་དགེ་མཉམ་པ་ཉིད་གཟིགས་ནས། །སྦྱོར་དང་སྒྲོལ་བ་ངོ་
མཚར་ཐབས་ཆེན་པོས། །ངན་འགྲོའི་རྒྱུན་ཅན་སྐད་ཅིག་གཅིག་ཁོ་
ནར། །འདྲེན་པའི་ཐབས་མཁས་མངའ་ལ་གསོལ་བ་འདེབས། །
མཐུན་པས་མཐུན་པ་འདུལ་བའི་ཚུལ་མཁྱེན་པས། །ཆགས་དང་
སྡང་དང་ཆོས་བརྒྱད་ཞེན་པའི་ཐུགས། །གང་ལ་མེད་ཀྱང་ཡོད་ལྟའི་
སྒྱུ་འཕྲུལ་གྱིས། །མཐུན་པའི་འགྲོ་དོན་མཛད་ལ་གསོལ་བ་འདེབས། །
རྣམ་པར་མི་རྟོག་ཆོས་ཉིད་བདེན་མཐོང་པའི། །ཡེ་ཤེས་མཆོག་གིས་
འཇིགས་པ་ལྔ་སྤང་སྟེ། །ཀུན་ཏུ་འགྲོ་བའི་ཆོས་ཉིད་ལེགས་གཟིགས་
པ། །འཇིགས་མེད་ཡེ་ཤེས་རྡོ་རྗེར་གསོལ་བ་འདེབས། །དེ་ཚེ་འཇིག་
ཚོགས་ལྟ་དང་ཐེ་ཚོམ་དང་། །སྣ་ཚོགས་ལྟ་བས་བསྡུས་པའི་མཐོང་
སྤང་གྲངས། །བརྒྱ་དང་བཅུ་གཉིས་ཇི་སྙེད་མ་ལུས་པའི། །སྒྲིབ་པའི་
141



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
དྲི་མ་མེད་ལ་གསོལ་བ་འདེབས། །རང་དང་གཞན་དང་འཁོར་
འདས་མཉམ་པ་ཉིད། །རང་དོན་གཞན་དོན་མཉམ་པ་གྲུབ་ཟིན་
ནས། །རབ་ཏུ་དགའ་བའི་ས་མཆོག་ལེགས་བརྙེས་པ། །དགའ་རབ་
དཔའ་བོའི་ཞབས་ལ་གསོལ་བ་འདེབས། །སླར་ཡང་གོམས་པའི་
ལམ་དུ་སྣ་ཚོགས་པའི། །སྤྲུལ་པའི་སྤྱོད་པས་འགྲོ་བ་འདུལ་བའི་
ཕྱིར། །བྱང་ཆུབ་སྤྱོད་པས་འགྲོ་ལ་རྗེས་ཆགས་པ། སྟོན་མཛད་ཨ་
ཙར་དམར་པོར་གསོལ་བ་འདེབས། །སྣ་ཚོགས་འཕྲིན་ལས་ཀུན་ལ་
དབང་འབྱོར་བས། །སྣ་ཚོགས་མཛད་པའི་རྣམ་རོལ་དཔག་ཡས་
ཀྱིས། །སྣ་ཚོགས་གདུལ་བྱ་འདྲེན་པའི་ཐབས་མཁས་ཅན། །ཁྲག་
འཐུང་ལས་ཀྱི་དཔའ་བོར་གསོལ་བ་འདེབས། །མཛད་པ་གཟི་
བརྗིད་ཆེན་པོའི་འོད་སྣང་གིས། །ལོག་ལྟ་མེ་ཁྱེར་མིག་གིས་བཟོད་
དཀའ་ཡང་། །འཁོར་འདས་ཡིད་ཀྱིས་བསྒྱུར་བའི་མཐུ་མངའ་བ། །
ཁྲག་འཐུང་རྔམ་པའི་རྒྱལ་པོར་གསོལ་བ་འདེབས། །བདེ་ཆེན་སྒྱུ་
མའི་གར་གྱིས་ཞི་བའི་དབྱིངས། །སྐད་ཅིག་འཁོར་བའི་རྣམ་པར་
ལེགས་བསྒྱུར་ཏེ། །སྐལ་མེད་འགྲོ་ཡང་ཐབས་ཀྱིས་རྗེས་འཛིན་པ། །
ཁྲག་འཐུང་བདེ་བའི་རྡོ་རྗེར་གསོལ་བ་འདེབས། །ཤེས་རབ་ཡེ་ཤེས་
ཆེ་དང་ཐབས་མཁས་པས། །མ་དག་སྲིད་ཞིའི་འགྲོ་ཡང་སྐད་ཅིག་
གིས། །རྣམ་དག་ཆོས་སྐུར་སྟོན་པའི་ཐུགས་རྗེ་ཅན། །ཁྲག་འཐུང་
ལས་ཀྱི་རྡོ་རྗེར་གསོལ་བ་འདེབས། །ཡང་དག་ཆོས་ཉིད་གཟིགས་
པའི་གཟིགས་ངོ་ན། །འཁོར་འདས་མཉམ་པར་བསྡོམ་པའི་སྟོང་
142



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཉིད་དབྱིངས། །མི་ཕྱེད་རྡོ་རྗེའི་དབྱིངས་ལ་མཉམ་བཞག་པའི། །
ཁྲག་འཐུང་རྡོ་རྗེའི་ཞབས་ལ་གསོལ་བ་འདེབས། །གདུལ་དཀའ་མ་
རུང་ཞིང་བཅུ་དྲེགས་པ་ཅན། །དྲེགས་བྱེད་སྲིད་པའི་ལྷ་འདྲེ་གདུག་
པ་ཅན། །ཀུན་ཀྱང་དྲག་པོའི་ལས་ཀྱིས་ཚར་གཅོད་པ། །རྡོ་རྗེ་དྲག་
པོ་རྩལ་ལ་གསོལ་བ་འདེབས། །སྔགས་སྐྱེས་ཞིང་སྐྱེས་ཐབས་ཀྱི་སྐལ་
པ་ཅན། །ལས་ངན་ལུས་དམན་སྐལ་མེད་རྨོངས་པ་ཅན། །དབྱེ་མིན་
ཀུན་ཀྱང་སྤྱོད་པས་རྗེས་འཛིན་ཕྱིར། །ཆགས་པའི་རྡོ་རྗེ་སྟོན་ལ་ཕྱག་
འཚལ་ལོ། །རྒྱུད་དག་ཡེ་ཤེས་གཟིགས་པའི་སྣང་ངོ་ན། །མ་དག་ལུས་
འདི་ཁྱོད་ཀྱི་མ་ཡིན་ཏེ། །དག་པའི་ཞིང་ན་སྤྲུལ་པའི་རྣམ་རོལ་བ། །
དག་ཆེན་འཇའ་ལུས་རྡོ་རྗེར་གསོལ་བ་འདེབས། །མཐུ་ཆེན་ལྷ་ཡང་
ཁྱོད་མཐུས་བྲན་དུ་བཀོལ། །མཐུ་ལྡན་རྒྱལ་རིགས་ཁྱོད་མཐུས་
འབངས་སུ་བྱས། །མཐུ་མེད་མཐུ་སྟོན་ཁྱོད་མཐུས་ཟིལ་གྱིས་གནོན། །
ཁྲག་འཐུང་མཐུ་སྟོབས་རྡོ་རྗེར་གསོལ་བ་འདེབས། །ཁྱོད་ཀྱི་སྐུ་ཡི་
བཀོད་པ་སྣ་ཚོགས་ཀྱིས། །འཛམ་གླིང་འགྲོ་སྐྱོང་མ་དག་སྲིན་པོའི་
ཡུལ། །སྤྲུལ་དང་སྤྲུལ་གཞི་ཐ་དད་མེད་ངེས་ཕྱིར། །པདྨ་ཐོད་ཕྲེང་
རྩལ་ལ་གསོལ་བ་འདེབས། །སྟོང་ཉིད་སྣོད་དུ་སྙིང་རྗེའི་ཁྲག་ལ་
རོལ། །རྟོགས་པའི་མྱོས་པའི་སྣ་ཚོགས་མཛད་སྤྱོད་ཀྱིས། །མ་རྟོགས་
འགྲོ་ལ་སྒྱུ་མའི་ཚུལ་སྟོན་པ། །ཁྲག་འཐུང་སྣ་ཚོགས་རྡོ་རྗེར་གསོལ་
བ་འདེབས། །བདེ་ཆེན་ཞིང་ན་སྡུག་བསྔལ་མིང་མེད་ཕྱིར། །སྡུག་
བསྔལ་འགྲོ་ཡང་ཏིལ་ལ་མར་བཞིན་ཏུ། །བདེ་ཆེན་མཆོག་དང་དབྱེ་
143



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བ་མེད་གཟིགས་པ། །བདེ་ཆེན་ཆགས་པའི་རྡོ་རྗེར་གསོལ་བ་
འདེབས། །འཛམ་གླིང་འགྲོ་འདི་འདོད་པ་སྣ་ཚོགས་ཏེ། །འདོད་
པའི་དོན་ཀུན་གཅིག་གིས་བསྒྲུབ་དཀའ་ཡང་། །སྐྱེས་བུའི་རྩལ་གྱིས་
འཕྲལ་ལ་དབང་འབྱོར་པ། །འཛམ་གླིང་སྐྱེས་བུ་མཆོག་ལ་གསོལ་བ་
འདེབས། །ཁྱོད་ཀྱི་མཛད་པ་རྣམ་ཐར་རྒྱ་མཚོ་ཀུན། །སྣ་ཚོགས་
མཚན་གྱི་ལེགས་པར་སྟོན་པས་ན། །ཁྱོད་མཚན་རྣམ་གྲངས་ཐོས་
པའི་མོས་གུས་ཀྱིས། །ཡིད་ཆེས་འབྲལ་མེད་གཅིག་གིས་གསོལ་བ་
འདེབས། །དེ་ལྟར་གསོལ་བ་བཏབ་པའི་བདེན་མཐུས་བྱིན། །དུས་
འདི་ནས་བཟུང་སྐྱེ་དང་ཚེ་རབས་ཀུན། །རིགས་ཀྱི་བདག་པོ་ཁྱོད་
དང་མི་འབྲལ་ཞིང་། །ཁྱོད་མཉེས་འབའ་ཞིག་བདག་གིས་འགྲུབ་
པར་ཤོག །ཕྱི་སྐྱོན་བདུད་རིགས་ལྷ་འདྲེའི་ཐོ་མི་འཚམས། །ནང་
སྐྱོན་ཐེ་ཚོམ་དུག་གི་རོ་མི་ལྡང༌། །བར་རྐྱེན་ལས་ངན་གྲོགས་ཀྱིས་
དབྱེན་མི་སྦྱོར། །ཕྱི་ནང་བར་གསུམ་བར་ཆད་དབྱིངས་སུ་སོལ། །
ལོག་པའི་རྟེན་འབྲེལ་རྒྱུ་དང་རྐྱེན་ཟད་ནས། །ལེགས་པའི་རྟེན་
འབྲེལ་རྒྱུ་ལ་རྒྱུན་རིང་ཞིང་། །རྟེན་འབྲེལ་ཟབ་མོའི་གནད་ཀུན་
ལེགས་རྟོགས་ཏེ། །ལམ་མཆོག་རྟེན་འབྲེལ་མཆོག་ཏུ་འགྲིག་པར་
ཤོག །ཕྱི་ཡི་རྟེན་འབྲེལ་འབྱུང་བ་ཆ་སྙོམས་ཤིང་། །ནང་གི་རྟེན་
འབྲེལ་རྣམ་རྟོག་དགེ་བར་འཆར། །བར་གྱི་རྟེན་འབྲེལ་མཐུན་པའི་
གྲོགས་འཛོམ་པས། །ཕྱི་ནང་བར་གསུམ་རྟེན་འབྲེལ་དགེ་བར་ཤོག །
མདོར་ན་བདག་གི་སྒོ་གསུམ་སྤྱོད་པ་ཀུན། །མགོན་པོ་ཁྱེད་ཉིད་
144



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
དགྱེས་པའི་མཆོད་སྤྲིན་དུ། །གྱུར་ནས་བྱང་ཆུབ་སྤྱོད་པ་ཡོངས་
རྫོགས་ཏེ། །ཆོས་སྐུའི་ཀློང་དུ་ཐུགས་ཡིད་འདྲེས་པར་ཤོག །ཐོགས་
མེད་མཁའ་ལ་ཉི་མ་ཤར་བ་བཞིན། །བླ་མའི་མཛད་པར་བར་ཆད་
ཡོད་མིན་ཡང་། །སྙིགས་མའི་སྟོབས་ཀྱིས་སྒྲིབ་པའི་སྤྲིན་ཚོགས་ཀུན། །
བདག་གིས་མོས་གུས་རླུང་གིས་གཏོར་བར་ཤོག །རིང་ནས་གོམས་
པའི་སྒྲིབ་པའི་བག་ཆགས་ལས། །སྐྱེས་པའི་འགྲོ་བ་བར་ཆད་རང་
བཞིན་ཕྱིར། །བདག་གི་རྒྱུད་ཀྱི་ཐར་པའི་བར་ཆད་ཀུན། །བླ་མ་
མཆོག་གིས་ཐུགས་རྗེས་སེལ་བར་ཤོག །མོས་གུས་སྣོད་དུ་བྱིན་
རླབས་ཆར་རྒྱུན་འཁྱིལ། །དམ་ཚིག་ཞིང་ས་དངོས་གྲུབ་འབྲས་བུ་
སྨིན། །རྟེན་འབྲེལ་མཆོག་གིས་ཐར་ལམ་ལམ་བདེ་ཞིང་། །མཆོག་གི་
དངོས་གྲུབ་ཚེ་འདིར་ཐོབ་པར་ཤོག །ལྷ་དང་བླ་མ་དགྱེས་པའི་སྒོ་
ཕྱེས་ཤིག །མ་དང་མཁའ་འགྲོ་འདུ་བའི་རྟེན་འབྲེལ་འགྲིགས། །སྣོད་
དང་བཅུད་ཀུན་དགེ་མཚན་དཔལ་འབར་ཏེ། །འཕྲལ་ཕུག་ཀུན་ཏུ་
དགེ་བའི་བཀྲ་ཤིས་ཤོག །ཅེས་པ་འདི་ཡང་ཨ་བུ་ཧྲིལ་པོས་སྙིང་ཐག་
པ་ནས་བྲིས་པ་དགེ། ཞེས་གསུངས་སོ། །
ཉེར་དྲུག་པ། སྐུ་གདུང་མཆོད་རྟེན་གྱི་སྐོར།
དེའང་སྐྱབས་མགོན་གྱི་སློབ་ཆེན་སྤྲུལ་སྐུ་རྣམ་གསུམ་གྱི་ཡ་གྱལ་
མདོ་དྲི་མེད་གྲགས་པས་ཐུགས་ཁུར་གཙོ་བོར་མཛད་དེ། སྐྱབས་
145



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མགོན་ཀྱི་གདུང་དང་རིང་བསྲེལ་ལྷག་མ་རྣམས་ཀྱིས་དངུལ་གདུང་་་
མཆོད་རྟེན་ཞིག་བཞེངས་ཏེ་རིག་འཛིན་འཇིགས་མེད་གླིང་པའི་་་་་་
གདན་ས་ཚེ་རིང་ལྗོངས་སུ་སྤྱན་དྲངས། འཇིགས་གླིང་གི་མཆོད་
སྡོང་ཆེན་མོའི་གྲལ་དུ་བཞག དེའང་མདོ་དྲི་མེད་གྲགས་པས་
མཛད་པའི་（མཆོད་སྡོང་རིན་པོ་ཆེ་གསར་བཞེངས་ཀྱི་དཀར་ཆག་་་
ཤེལ་གྱི་མེ་ལོང་》ལ་ཁུངས་བཅོལ་ནས་མཆོད་སྡོང་འདི་བཞེངས་་་་་
པའི་དུས་དང་ཁྱད་ཆོས་སོགས་མདོ་ཙམ་བཀོད་ན། དངུལ་གདུང་
མཆོད་རྟེན་འདི་རབ་བྱུང་བཅོ་ལྔ་པའི་ཐོག་མ་མེ་ཡོས་(སྤྱི་ལོ་1867）
ལོའི་ཟླ་༢ པའི་ཚེས་༡༠ ལ་དངོས་སུ་བཞེངས་པའི་མགོ་བརྩམས། ལོ་
དེའི་ཟླ་༤པའི་ཚེས་༢༥ ལ་ཕྱི་ནང་ཐམས་ཅད་ལེགས་པར་གྲུབ། དེ་
ནས་རབ་གནས་རྒྱས་པར་མཛད་དོ། །མཆོད་སྡོང་འདི་གཞི་དངུལ་
ལས་གྲུབ་པ། ཟངས་གསེར་གྱི་པ་ཏྲ་དང་དྲྭ་བ་དྲྭ་ཕྱེད་དང་རིན་པོ་
ཆེ་སྣ་ཚོགས་ཀྱི་ཕྲ་རྒྱན། གསེར་གྱི་པད་འཁོར། དངུལ་གྱི་ཟླ་བ།
གསེར་གྱི་ཉི་མ། གཡུའི་སེང་གེ་སོགས་དང་ལྡན་ཞིང་སྲིད་པ་གསུམ་
ན་མངོན་པར་མཛེས་ཤིང་ཁྱད་དུ་འཕགས་པ་ཞིག་ཡིན། བུམ་སྒོ་
ནང་ན་གསེར་དངུལ་ཟངས་བྱི་རུ་གཡུ་མུ་མེན་སོགས་རིན་པོ་སྣ་་་་་་
ཚོགས་ལས་གྲུབ་པའི་སྐྱབས་མགོན་གྱི་སྐུ་མཐོང་ན་མངོན་པར་་་་་་་་
དགའ་བ་ཞིག་བཞེངས་ཡོད། དེའང་གོང་གི་（ མཆོད་སྡོང་དཀར་
ཆག》ལས་ལྡེབ་༡༤པའི་ཉིན་ན། “ལར་སྐྱབས་མགོན་ཐུགས་རྗེའི་
གཏེར་ཆེན་དེ་ཉིད་ཀྱི་སྐུ་ཚོད་ལ་དཔག་ན། རིན་ཆེན་སྣ་ལྔའི་མཆོད་
146



མདོ་མ ཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
སྡོང་དཔག་དཀའ་ཞིག་བཞེངས་ཀྱང་དགོས་ངེས། ཆུང་སྐྱོན་མ་
གཏོགས་མེད། འོན་ཀྱང་དེ་འདྲའི་བཀའ་ཕེབས་དངོས་གནས་ནི་
མེད་ཁོང་གི་བཀའ་ཕེབས་རྣམས་བསྒྲུབ་ན་རང་གཞན་གྱི་དོན་ཡང་་་
འབྱུང་ཞིང་མཉེས་པ་གསུམ་གྱི་ནང་ནས་བཀའ་སྒྲུབ་པ་མཆོག་ཡིན་་་ ་
པ་དང༌། དགོངས་རྫོགས་ཀྱང་དེ་ལས་ལྷག་པ་མི་འདུག་མོད་ཀྱང༌།
སླར་ཡང་འགྲོ་བའི་བསོད་ནམས་བསག་པའི་མཆོད་སྡོང་ཞིག་དགོས་
པ་དེ་ཡང་། མདོ་ལས་ཞི་བར་གཟིམས་པའི་སྙིགས་མས་ཀྱང་ནི་
མཚམས་མེད་པ་ལྔ་པོ་བྱང་བར་འགྱུར་ཞེས་གསུངས་པ་སོགས་དང་་་་
མཐུན་པར། ས་རྡོའི་མཆོད་སྡོང་ཞིག་ཡིན་ནའང་སེམས་དཔའ་ཆེན་
པོ་རྣམས་ཀྱི་གཞན་ཕན་ལ་ནི་མཐོང་ཐོས་དྲན་རེག་གི་འབྲེལ་པ་ཡང་
ངན་སོང་སྒོ་གཅོད་ཕུན་སུམ་ཚོགས་པ་མཐའ་དག་ཐོབ་ཕྱིར་ཁྱད་་་་
མེད་པའི་ཕྱིར། ད་རེས་འདིར་བདག་ཅག་གི་སྟོན་པ་གྲོང་ཁྱེར་རྩ་
ཅན་དུ་མྱ་ངན་ལས་འདས་རྗེས། མ་འོངས་སེམས་ཅན་རྣམས་ཀྱི་
བསོད་ནམས་ཀྱི་ཚོགས་ཐོབ་པར་བྱ་བའི་ཕྱིར། སྐུ་གདུང་རིང་
བསྲེལ་ཆ་བརྒྱད་དུ་བགོས་པ་ཇི་བཞིན། རྒྱལ་ཁབ་ཁག་སོ་སོ།
ཕྱོགས་སུ་འཁོད་པའི་སྦྱིན་བདག་ཁྱིམ་བདག དད་ཅན་གྱི་སྐྱེ་རྒུ་
མཆོག་དམན་སོ་སོ་ཡང་། འདི་ལྟར་བདག་ཉིད་ཆེན་པོའི་མཛད་པ་
ནི་ཀུན་ལ་སྙོམས་པ་འབའ་ཞིག་པས། སྐུ་བལ་དང་། སྐུ་གདུང་།
རིང་བསྲེལ་རྣམ་ལྔ་སོགས་ཀྱང་བྱེ་བྲག་པར་འཁོས་བབ་དང་་་་་་་་་་
འཚམས་པར། བསོད་ནམས་བསགས་པའི་རྟེན་སྐལ་དུ་ཕུལ་ཞིང་
147



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བསྩལ་ནས་འཕྲོ་ལྷག་གི་སྐུ་གདུང་། ཀུན་མཁྱེན་གོང་མའི་གདན་ས་
དེར་ཡང་རུང་། བཞི་མདོའི་གྲོང་ཁྱེར་ལྟ་བུ་ཞིག་ཏུ་ས་རྡོའི་མཆོད་
རྟེན་ཞིག་བཞེངས་ན་ལེགས་ཚུལ་གྱི་སྙན་ཞུས་སོ་སོར་ཕུལ་བ་ལ།
བཀའ་བློན་སོ་སོར། ལར་མཆོད་སྡོང་ཞིག་སྐུ་གོང་མའི་གདན་སར་
བཞེངས་རྒྱུ་ཤིན་ཏུ་ལེགས་འདུག་ཅིང་། སྐྱབས་མགོན་རིན་པོ་ཆེའི་
སྐུ་ཡོན་ཚོད་ཀྱི་མཆོད་སྡོང་དཀའ་ཡང་། རང་སྐལ་དང་འཚམས་
པའི་རྒྱ་ཆེ་ཞིག་བཞེངས་དགོས་པ་ཡིན་ནའང༌། ་གཏེར་ཆེན་ནས།
གཅིག་ན་བཀའ་ཕེབས་མེད་པ་དང་། ས་ཐག་གིས་ཀྱང་བསྐལ་
སྟབས། རེ་ཞིག་ཆུང་ལ་མཛེས་པ་ཞིག་བཞེངས་དགོས་གསུངས་ནས།
གཤམ་དུ་དངོས་རྫས་རྣམས་ལག་ཁར་སྤྲོད་གནང་བྱུང་བར་ཐམས་་་
ཅད་ནས་ཐམས་ཅད་མི་ནུས་པས་ཞུ་སྐྱོན་ཚིག་གིས་བཀའ་ཕེབས་་་་་་
ཕྱིར་ལྡོག་མ་ནུས་སྟབས། རིན་པོ་ཆེའི་མཆོད་སྡོང་བཞེངས་རྒྱུའི་སྟ་
གོན་ཐོག་བཞག” ཅེས་གསུངས། ཡང་ལྡེབ་༡༧པའི་ཉིན་ན། “མེ་མོ་
ཡོས་ལོའི་ཟླ་གཉིས་པའི་ཚེས་བཅུའི་དུས་བཟང་བདུད་རྩི་སྦྱོར་བའི་་་
འཕྲོད་འཛོམས་སྐར་འཛིན་གྱི་འཛུགས་སྟོན་ཉིན།” ཞེས་པ་དང་།
ཡང་ལྡེབ་༢༦པའི་ཉིན་ན། “དེ་ལྟར་མཆོད་སྡོང་རིན་པོ་ཆེ་རྟེན་
དང་བརྟེན་པར་བཅས་པ་ལེགས་པར་མཐར་ཆགས་སུ་བརྩེགས་ཁར་
ཟླ་༤ཚེས་༢༥ འགྲུབ་ནས། ཟླ་༤ཚེས་༢༥གཟའ་སྐར་ཕུན་སུམ་
ཚོགས་པའི་ཉིན་དཔལ་རི་མཚོ་རྒྱལ་སྤྲུལ་པའི་སྐུ་དཔོན་སློབ་ནས་་་་་
བཀའ་གཏེར་ཟུང་འཇུག་ཞི་ཁྲོ་ཁྲོམ་དཀྲུགས་དང་འབྲེལ་བའི་རབ་་་་
148



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
གནས་ཉིན་གསུམ་གྱི་བར་གནང་ནས། རབ་སྟོན་བཟོ་སྟོན་བཅས་
གྲུབ། དེ་ནས་ཟླ་ཚེས་༣་ལ་རྡོ་རྗེ་བྲག་རྫོགས་ཆེན་མཁན་རིན་པོ་ཆེ་
ནས། བྱང་གཏེར་ཕུར་བ་དྲིལ་སྒྲུབ་དང་འབྲེལ་བའི་རབ་གནས་
རྒྱུད་དོན་རྒྱ་མཚོ་གཉིས་ཉིན་བར་སྟ་གོན་དངོས་གཞི་རྗེས་བཅས་་་་་
གནང༌། ཟླ་བ་དེ་གའི་ཚེས་༩. ༡༠. ༡༡ལ་ངོས་ཅག་ནས་ཀྱང་
དཔལ་ཆེན་ཁོག་དབུབ་ཀྱི་རབ་གནས་བཀྲ་ཤིས་འདོད་འཇོ་སྟ་གོན་་་
དངོས་རྗེས་བཅས་ཉིན་གསུམ་བར་བཏང་སྟེ་གྲུབ།” ཅེས་གསུངས།
ཞིབ་རྒྱས་སུ་རྟོགས་འདོད་པ་རྣམས་ཀྱིས་མཆོད་སྡོང་དཀར་ཆག་ལ་་་
གཟིགས་ན་ལེགས་སོ། །
སྤྲུལ་སྐུ་རྣམ་གསུམ་གྱི་ཡ་གྱལ་ཀློང་ཆེན་རོལ་པ་རྩལ་གྱི་ཡང་་་་
སྲིད་སློབ་ཆེན་ཨ་བུ་ཡེ་ཤེས་རྡོ་རྗེ་ནས་ཐུགས་ཁུར་མཛད་དེ། སྐྱབས་
མགོན་ཀྱི་སྐུ་གདུང་མཆོད་རྟེན་སྲིད་ན་མངོན་པར་མཐོ་བ་ཞིག་མི་་་་
ཉག་སྐྱེར་ནང་དགོན་དུ་བཞེངས། བར་སྐབས་སུ་སྐུ་གདུང་མཆོད་
རྟེན་དེ་ཉམས་ཤིང༌། སྐྱབས་མགོན་རིན་པོ་ཆེའི་སྲས་བདེ་ཆེན་རིག་
པའི་རལ་གྲི་སོགས་ཀྱིས་བཞེངས་པའི་སྐྱབས་མགོན་གྱི་སྐུ་གདུང་་་་་་
མཆོད་རྟེན་གསེར་དངུལ་ལས་གྲུབ་པ་མདའ་ཚད་མ་ཞིག་བཞེངས།
མདོ་ཟླ་གསལ་དབང་མོའི་ཞལ་ནས་མཆོད་སྡོང་དེ་སྔོན་ཁོང་གི་མདོ་
སྒར་དུ་བཞུགས་གསུངས། དེ་བཞིན་དུ་མི་ཆེན་སློབ་ཆེན་རྣམས་
ཀྱིས་རང་རང་འཚམ་པའི་སྐྱབས་མགོན་གྱི་མཆོད་སྡོང་མང་དུ་་་་་་
བཞེངས་པར་གྲགས་སོ། །
149



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཉེར་བདུན་པ། སྐྱབས་མགོན་གྱི་མཚན་
གྱི་རྣམ་གྲངས་ཀྱི་སྐོར།
སྐྱབས་མགོན་གྱི་གསུང་ཆོས་ལས་བྱུང་བའི་མཚན། གཞོན་ནུ་
བློ་གྲོས། པདྨ་དབང་ཆེན་ཡེ་ཤེས་རོལ་པའི་རྡོ་རྗེ། རིག་འཛིན་མཐུ་
སྟོབས་བདུད་འདུལ་རྩལ། འཇའ་ལུས་རྡོ་རྗེ། ཁྲག་འཐུང་དཔའ་བོ།
ཁྲག་འཐུང་ལས་ཀྱི་དཔའ་བོ། འཇིགས་མེད་ཡེ་ཤེས་རྡོ་རྗེ། གཏེར་
སྨྱོན་ཨ་ཙར་དམར་པོ། དགའ་རབ་དཔའ་བོ། ཁྲག་འཐུང་བདེ་བའི་
རྡོ་རྗེ། འགྲོ་འདུལ་གླིང་པ། ཁྲག་འཐུང་རོལ་པའི་རྡོ་རྗེ། མཐུ་
སྟོབས་དཔའ་བོ་ཁྲག་འཐུང་རྡོ་རྗེ། ཁྲག་འཐུང་ཆགས་པའི་རྡོ་རྗེ།
རྣལ་འབྱོར་རིག་པའི་ཡེ་ཤེས། ཟོག་པོ་ས་ར་ཧི་ཏ། གཞོན་ནུ་ཡེ་ཤེས་
རྡོ་རྗེ། གཏེར་སྨྱོན་ཁྲག་འཐུང་རྡོ་རྗེ། ཁྲག་འཐུང་རྔམས་བརྗིད།
ཁྲག་འཐུང་རིག་འཛིན་ནུས་ལྡན་རྡོ་རྗེ། དགའ་རབ་འཇའ་ལུས་རྡོ་
རྗེ། ཁྲག་འཐུང་ལས་ཀྱི་དཔའ་བོ། ཁྲག་འཐུང་རྡོ་རྗེ། གྲུབ་ཆེན་ཛྙཱ་
ན། ཨ་བྷ་ཡ་ཛྷཱ་ན་བཛྲ། བདེ་བའི་རྡོ་རྗེ། ཨ་ཙར་ཆགས་པའི་རྡོ་རྗེ།
རིག་འཛིན་མཐུ་སྟོབས་བདུད་འདུལ། སྔགས་རྒན་མཐུ་སྟོབས་
དཔའ་བོ། མཁྱེན་བརྩེའི་ལྷ། གཏེར་གྱི་བདག་པོ། དཔའ་བོ་ཡེ་ཤེས་
རྡོ་རྗེ། གཏེར་སྨྱོན་དྲག་པོ་རྩལ། ཁྲག་འཐུང་ལས་རབ་དཔའ་བོ།
རྡོ་རྗེ་དྲག་པོ་རྩལ། ཁྲག་འཐུང་རྔམས་བརྗིད་རྒྱལ་པོ། གཏེར་སྨྱོན་
150



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཁྲག་འཐུང་རྒྱལ་པོ། ཐོད་ཕྲེང་དྲག་རྩལ། པདྨ་ཐོད་ཕྲེང་། ཁྲག་
འཐུང་རོ་སྙོམས་རྡོ་རྗེ་བཅས་ཡོད་དོ། །
ཉེར་བརྒྱད་པ། སློབ་ཆེན་རྣམས་ཀྱི་མཚན་གྱི་སྐོར།
སྐྱབས་མགོན་རིན་པོ་ཆེ་ལ་སློབ་མ་མདོ་དབུས་ཁམས་སོགས་ཀྱི་
བླ་ཆེན་དང་མི་ཆེན། དགེ་འདུན་པ། དམངས་ཕལ་བ་སོགས་བློ་
ལས་འདས་པ་ཞིག་བྱུང་ཡོད། འོན་ཀྱང་རྒྱུ་ཆ་ཚད་ལྡན་རྙེད་དཀའ་
བས་སློབ་མ་ཀུན་གྱི་མཚན་འགོད་ཐབས་བྲལ། འདིར་སྐྱབས་
མགོན་གྱི་རང་རྣམ་སོགས་ལ་ཁུངས་བཅོལ་ནས་སློབ་ཆེན་རྣམས་ཀྱི་་་
མཚན་ཕྱོགས་རེ་བ་ཙམ་སྨོས་ན། མདོ་དྲི་མེད་གྲགས་པས་མཛད་
པའི་ མཆོད་སྡོང་དཀར་ཆག》ལས། ཁྲོ་སྐྱབས་རྒྱལ་པོ་ཚེ་དབང་
རབ་བརྟན། ལྕགས་ལ་ཆོས་རྒྱལ། ལྷ་ལྡན་ཕུན་ཚོགས་ཁང་གསར་
རམ་ཕུན་ཁང་སྡེ་པ་སྐུ་ཞབས་འཕྲིན་ལས་ཀུན་རྒྱས། ལྕམ་ཚེ་རིང་
དཔལ་འཛོམ། རྒྱལ་རོང་སྲས། དམ་པ་རྒྱལ་པོ། འགུ་ཐང་རྒྱལ་པོ།
རྫོང་འགག་རྒྱལ་པོ། རྒྱལ་ནག་ང་རོ་དབང་། པཱ་ལ་རྡོ་རྗེ་འབུམ། ཨ་
ཀྱ་འཕྲིན་ལས་རྡོ་རྗེ། ཆོས་མཛད། མཁན་པོ་པད་རྡོར། རྒྱལ་རོང་
སྐུ་ཆེན། རྫ་རྒྱལ་དགོན་མཚམས་པ་རིན་པོ་ཆེའི་སྤྲུལ་སྐུ། ཀི་ལུང་
དགོན་པའི་མཆོག་སྤྲུལ། འཇམ་དབྱངས་ཚེ་རིང༌། གླིང་སྤྲུལ།
དབོན་པོ་ཨོ་རྒྱན། དགེ་བཤེས་བསོ་གཅེས། དོམ་ལུང་སྤྲུལ་སྐུ།
151



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསེར་ཁ་རྒྱལ་སྲས། ལྡན་དིལ་མགོ་བཀྲ་ཤིས་ཚེ་འཕེལ། གཟིམ་
དཔོན་ངག་དབང་དར་རྒྱས། གཡག་ར་ཕུན་ཚོགས་རྣམ་རྒྱལ། མ་
ཟུར་རྒྱལ་པོ། དཔེ་རི་དབང་མོ། མགོ་ལོག་ཨ་སྐྱོང་སྦྲ་གསར་དཔོན་
ཚེ་རིང་དབང་ཕྱུག ཨ་ཀྱ་ཚེ་དཔག ལྕགས་ལ་སྤྲུལ་སྐུ། རྡོ་བྲག་
རྫོགས་ཆེན་པ། ནང་གྲྭ་ནི། རིག་པའི་ཡེ་ཤེས། ཕྱག་མཛོད་ཉི་མ་
འོད་ཟེར། ཕྱག་མཛོད་འོད་གསལ་སྙིང་པོ། ཨ་ལོར་དབོན་པོ། འོད་
ཟེར་མཐའ་ཡས། རྡོ་རྗེ་འཇིགས་མེད། ཨ་ལོ། ཟླ་བ་གྲགས་པ།
དབོན་མཐུ་སྟོབས་དཔལ་འབར། ལྷུན་གྲུབ་རིག་འཛིན། པད་རྒྱལ་
ཚེ་རིང༌། བསོད་ནམས་རྣམ་རྒྱལ། ཀློང་ཡངས་རྒྱ་མཚོ། དཔལ་རབ་
འོད་གསལ། ཚེ་རིང་ལྗོངས་དཀོན་གཉེར་ཀུན་བཟང་རིག་གྲོལ། ཡེ་
ཤེས་སྙིང་པོ། འཇིགས་མེད་ཐུབ་བསྟན། རེབ་གོང་རྡོ་རྗེ་དབང་ཆེན།
རཏྣ་ལཀྵི། འཇིགས་མེད་གྲགས་པ། འགྱུར་མེད་གྲགས་པ། བསྟན་
འཛིན་གྲགས་པ། ཡིད་ལྷུང་ལྷ་བཟོ་ཨོ་རྒྱན་མགོན་པོ། དཔལ་རི་
ཤེས་རབ་ཡོངས་གྲོལ། རྫོང་འགག་ཀུན་མ ཁྱེན་ཡེ་ཤེས། ཨ་ཁམས།
དགེ་མ་སངས་རྒྱས་ཆོས་མཚོ། ཨ་ཇོ་ཚེ་རིང་། ཆ་ནང་ཨོ་རྒྱན་ནོར་
བུ། གཙང་ཕྱག་མཛོད་ལགས་ཆུང་། ཇོ་ལགས་ལྗང་རིས་མ། ཧོར་
པ་རྡོ་ར་མགོན་པོ་ཆོས་སྐྱོང་བཅས་སོ། ། །
སློབ་བུ་དག་གིས་བསྒྲིགས་པའི་《མཁྱེན་བརྩེའི་གྲུབ་རྟགས་་་་་
རྣམ་ཐར་》ལས། རྒྱལ་སྲས་རལ་གྲི། རྟ་རྫི་རྒན་པོ། ཆོས་བདག་མ་
ཊཱཀྐི་བློ་གསལ་སྒྲོལ་མ། བུ་ཆེན་རིག་རྩལ་ཐོགས་མེད། སྲིབ་ལུང་པ་
152



མདོ་མཁྱེན་བརྩེ་ཡེ་ཤེས་རྡོ་རྗེའི་རྣམ་ཐར།
ཨོ་རྒྱན་རྣམ་རྒྱལ། རྒྱལ་རོང་ངམ་རོང་མེ་མཛོ་རྒན། ཧོར་པ་ཚང་
བསྟན་འཛིན་གྲགས་པ། ཡིག་དྲུག་དུང་བརྒྱད་གྲུབ་པའི་རྒྱ་རིགས་
ཤིག ཆོས་བདག་འོད་ཟེར་མཐའ་ཡས། དགོན་པའི་སྤྲུལ་སྐུ་བླ་མ་
མདོ་སྔགས་ཀུན་བཟང་། རྫས་ཐའི་རྫི་བོ།( གཤེགས་ཁར་རུས་པར་
རིང་བསྲེལ་བྱུང་།） རྒྱལ་སྲས་གཞན་འཕན་མཐའ་ཡས། དཔལ་གྱི་
སེང་གེ། འདི་ཧོར་བླ་བསྟན་འཛིན་གྲགས་པ་ཡིན།( སྐྱབས་མགོན་
དང་ལྷན་དུ་དངོས་སུ་ཟངས་མདོག་དཔལ་རིར་བྱོན།) དར་མདོ་
ཤན་པ་དར་རྒྱས།( རྟོགས་པ་ངོ་འཕྲོད།) འགུ་ཐང་བླ་མ་ཆོས་བདག་
རིག་པའི་ཡེ་ཤེས།( འཇའ་ལུས་སུ་གཤེགས།)རྡོ་གྲུབ་ཕུན་ཚོགས་་་་་་་
འབྱུང་གནས། ལྕོག་སྤྲུལ་འཇིགས་མེད་ངེས་གསང་། པདྨ་ཐེག་
མཆོག བསམ་གཏན་རྡོ་རྗེ། ཨོ་རྒྱན་རྣམ་རྒྱལ། རྒྱ་ལུང་རིག་གླིང་པ།
ཨ་འཇོ་རིལ། རྫ་དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོ་
བཅས་སོ། །
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལས།
གི་ལུང་བླ་མ་འཇིགས་མེད་ངོ་མཚར།( སྐྱབས་མགོན་གྱི་བླ་མ་ཡང་་་་་་
ཡིན།) དགེ་རྩེ་བླ་མ་བློ་བཟང་ནོར་བུ། འབྲི་གུང་ཕྱག་མཛོད།
དབོན་ཀུན་དགའ། འཇིགས་མེད་བློ་གསལ། ཉེ་གནས་ཀུན་བཟང་
བསྟན་དར། གཟིམ་དཔོན་ངག་རྒྱམ་མམ་ངག་དབང་རྒྱ་མཚོ།
དཔལ་དགེ། ལྷག་བསམ་རྣམ་དག བླ་མ་རིག་འཛིན། ཡོངས་
གྲགས། རེབ་གོང་པདྨ་ཚེ་རིང་། རེབ་གོང་པདྨ་རང་གྲོལ། ཆོས་
153



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དབྱིངས་སྟོབས་ལྡན་རྡོ་རྗེ། དབོན་འཇིགས་མེད་བྱང་ཆུབ།
འཇིགས་མེད་སྐལ་བཟང་། ཡུལ་བཞི་པདྨ་སེང་གེ། ཞེ་ཆེན་འཇིགས་
མེད་བློ་གསལ། གསང་སྔགས། རྫ་མཚམས་པ་བླ་མ་འཇིགས་མེད་
རྒྱལ་བའི་མྱུ་གུ། ཁྲོ་སྐྱབས་རྒྱལ་པོ་ཚེ་དབང་ལྷུན་གྲུབ། ཁྲོ་སྐྱབས་
རྒྱལ་པོ་ཚེ་དབང་རབ་བརྟན། ནག་ཉོ་བླ་མ་བཟོད་པ། ཁྲོ་སྐྱབས་
ནང་སོ་ནམ་མཁའ་ལྷུན་གྲུབ། སྡེ་ཆ་རྒྱལ་སྲས། ཉག་རྐེད་ནོར་བུ་ཚེ་
རིང༌། ཉེ་གནས་འོད་གསལ་སྙིང་པོ། པ་ཝཾ་རྒྱལ་པོ། ཧོར་པ་བསོད་
ནམས།( ཨ་བུ་ཡེ་ཤེས་རྡོ་རྗེའི་ཡབ།) ཆོས་བདག་རིག་པའི་ཡེ་ཤེས།
ཧོར་པ་མདོ་སྨྱོན་ཚེ་རིང་རྒྱལ་བ།( སྐྱབས་མགོན་གྱི་སྐུ་གེགས་བཟློག་་་
ཕྱིར་འཕོ་བ་ལ་བརྟེན་ནས་ཚེ་འཕོས།） ལྕགས་ལའི་མཁན་ཆེ་ཆུང་།
སྡེ་དགེ་བཀྲ་ཤིས་དགེ་ལེགས། འབའ་གྲུབ་པ་དགོན་པའི་མཆོག་
སྤྲུལ།( རྡོ་གྲུབ་ཆེན་གྱི་བྱིན་རླབས་ཀྱི་སྤྲུལ་པ་ཡིན） རིག་འཛིན་
དཔལ་འབྱོར། ཉི་མ་འོད་ཟེར། ཉེ་གནས་འོད་ཟེར་མཐའ་ཡས། ཁྲོ་
ཆེན་སྨྱུག་འཛིན་སྐལ་བཟང་དོན་གྲུབ་བཅས་སོ། །
རྒྱལ་བའི་དབང་པོ་ཀུན་མཁྱེན་འཇིགས་མེད་གླིང་། ། །
ཡང་སྤྲུལ་མཁྱེན་བརྩེ་ཧེ་རུ་ཀ་དཔལ་གྱི། །
ཕྱི་ནང་གསང་བའི་རྣམ་ཐར་རྒྱུ་སྐར་ཕྲེང་། །
དུས་དང་སྦྱར་ཏེ་ཆ་ཙམ་འདིར་དྲངས་སོ། །
154



༄༅། །ཊཱཀྐི་བློ་གསལ་སྒྲོལ་མའི་རྣམ་ཐར།
རྒྱ་གར་ལྷ་ལྕམ་མཎྜ་ར་བ་ཉིད། ། །
གངས་ལྗོངས་རྒྱལ་བསྟན་མི་ནུབ་རྩེར་བསྒྲེང་ཕྱིར། །
བསམ་བཞིན་མདོ་ཁམས་ས་ཡི་དཀྱིལ་འཁོར་དབུས། །
སྤྲུལ་པའི་ཟློས་གར་ཌཱཀྐིའི་རྗེ་མོར་འདུད། །
དང་པོ། མཚམས་སྦྱོར་གྱི་སྐོར།
གྲུབ་བརྙེས་ཀྱི་སྐྱེས་བུ་ཆེན་པོ་ཌཱཀྐི་བློ་གསལ་སྒྲོལ་མའམ་བློ་་་་་
གསལ་དབང་མོ་མཆོག་ནི། སྐྱབས་མགོན་མདོ་མཁྱེན་བརྩེ་ལས་
མཆེད་པའི་གདུང་རྒྱུད་མ་ཡིན་མོད། འོན་ཀྱང་སྐྱབས་མགོན་གྱི་
སྲིང་མོ་དང༌། ཐུན་མིན་གྱི་ཆོས་བདག མཆོག་གི་སློབ་མ། སྐུ་ཚེ་
ཕལ་ཆེར་སྐྱབས་མགོན་རིན་པོ་ཆེ་དང་སྒར་གཞི་གཅིག་ཏུ་མཛད་་་་་
ནས་བཞུགས་པ་ཡིན་པས། འདིར་ཁོང་གི་རྣམ་ཐར་མདོར་བསྡུས་
པ་ཞིག་བཀོད་པ་ཡིན་ནོ། །སྔོན་ཁོང་གི་རྣམ་ཐར་ཆེད་དུ་བྲིས་པ་
མེད་པས། ཆ་ཡོངས་སུ་ཚང་པ་ཞིག་འབྲི་བའི་སྐལ་བ་དབེན་ནོ། །
དེའང་སྐྱབས་མགོན་གྱི་（ རང་རྣམ་མཁའ་འགྲོའི་ཞལ་ལུང་》དང༌།
（མཁྱེན་བརྩེའི་གྲུབ་རྟགས་རྣམ་ཐར་》སོགས་ལས་ཁོང་གི་རྣམ་ཐར་
155



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཆ་ཤས་ཙམ་རེ་བཀོད་འདུག དེའི་ཕྱིར་སྐྱབས་མགོན་གྱི་རང་རྣམ་
སོགས་ལ་ཁུངས་བཅོལ་ཏེ་མདོ་ཙམ་སྨོས་ན། ཡབ་ནི་ཆོས་སྐོར་མ་
བསོད་ནམས་འཕན་དང༌། ཡུམ་མཁའ་འགྲོ་མ་ཤ་ཟ་ཁ་མོ་ཆེའི་སྤྲུལ་
པ་མདའ་པའི་བུ་མོ་ཚེ་དབང་སྨན་གཉིས་ཀྱི་སྲས་སུ་མགོ་ལོག་སྨད་་་་
བར་གཞི་ནང་པར་སྐུ་འཁྲུངས་སོ། །
གཉིས་པ། སྐུ་འཁྲུངས་པའི་སྐོར།
སྐུ་ལྷུམས་སུ་ཞུགས་པའི་དུས། རབ་བྱུང་བཅུ་གསུམ་པ་ཆུ་ཁྱི་
(སྤྱི་ལོའི་1802)ཟླ་བ་དང་པོར་མངོན་ཏེ། སྐྱབས་མགོན་གྱི་《རང་
རྣམ་མཁའ་འགྲོའི་ཞལ་ལུང་》སི་ཁྲོན་ལྕགས་པར་མའི་ལྡེབ་༣༧ན།།
“ནུབ་གཅིག་མ་ཡི་པང་དུ་ཉལ་ཡོད་པའི་ཐོ་རངས་མ་དེ་བུད་མེད་་་་
དམར་མོ་རལ་པ་དམར་སེར་ཅན། ང་རང་དང་པོ་འཇིགས་སྐྲག་གི་
སྣང་བ་ཞིག་བྱུང་། དེ་ནས་ཁྱོད་སུ་ཡིན་སྨྲས་པས། སྔགས་འཆང་ཧཱུྃ་
ཀར་སྲས་མོ་འཛོམ་པ་སྐྱིད། །ད་ལྟ་ཤ་ཟ་ཁ་མོ་ཆེ་ཞེས་བྱ་བ། །ཆོས་
ཀྱི་རྒྱལ་པོའི་མ་ཡི་ཚུལ་དུ་འོང་། །ལས་དང་རྟེན་འབྲེལ་སྨོན་ལམ་མ་
ལོག་ན། །བོད་དུ་ཉི་ཟླ་ཟུང་གཅིག་འཆར་ངེས་ཟེར། །ཡུལ་དེར་་་་
གནས་སྐབས་ཕ་མ་གཉིས་ལ་སྲིང་མོ་སྐུ་ལུས་མངལ་དུ་ཆགས་པ་འདྲ།”
ཞེས་གསུངས་སོ། །རྨི་ལམ་ལུང་བསྟན་འདི། སྐྱབས་མགོན་དགུང་ལོ་
གསུམ་པ་ཆུ་ཁྱི( སྤྱི་ལོ་1802)ལོར་བོད་ཟླ་དང་པོ་དང། རྡོ་གྲུབ་སྒར་
156



ཊཱཀྐི་བློ་གསལ་སྒྲོལ་མའི་རྣམ་ཐར།
ཤུགས་ཆེན་སྟག་འགོ་རི་ཁྲོད་ན་བཞུགས་སྐབས་ཡིན་ནོ། །དེའང་སྐུ་
ལྷུམས་སུ་ཞུགས་ཤིང་མའི་མངལ་ན་གནས་པའི་དུས་སུ། ཊཱཀྐི་མ་ཤ་
ཟ་ཁ་མོ་ཆེ་སོགས་ཀྱིས་སྲས་མོ་བློ་གསལ་སྒྲོལ་མ་འདི། རྒྱལ་ཡུམ་རྡོ་
རྗེ་ཕག་མོ་དང་རྗེ་བཙུན་སྒྲོལ་མའི་སྤྲུལ་པ་ཡིན་པ་ལུང་བསྟན་གསལ་
པོར་གསུངས་ཞིང་། མ་ཟད་ལྷུམས་སུ་གནས་པའི་སྐབས་སུ་ངོ་
མཚར་བའི་རྟགས་མཚན་བསམ་གྱིས་མི་ཁྱབ་པ་མང་དུ་བྱུང་འདུག་་་
སྟེ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》དེ་ནས་
ལྡེབ་༣༨ ན། “ནུབ་གཅིག་དངོས་སམ་རྨི་ལམ་མ་ངེས་པ་ཞིག་ཏུ་
བུད་མེད་རྒན་ཉམས་ཅན་ཕྱག་ན་མཁར་བ་ཐོགས་པ་ཞིག་བྱུང་སྟེ།
ཀྱེ་རིགས་ཀྱི་བུ། ཁྱོད་དང་ཚངས་པ་ལྷའི་མེ་ཏོག །ཏཱ་རེ་རྡོ་རྗེ་ཕག་
མོ་ཡི། །སྤྲུལ་བ་རྣམ་གསུམ་དུས་གཅིག་ཏུ། །བོད་དུ་འགྲོ་དོན་སྐྱོང་
གྱུར་ན། །མ་འོངས་སྙིགས་མའི་རྟགས་ངོམ་ཚེ། །ཁམས་དབུས་
བསྟན་པའི་མེ་རོ་གསོ། །སེམས་ཅན་བདེ་སྐྱིད་སྤེལ་ནུས་ཀྱང་། །བར་
ཆད་བདུད་ཀྱི་འཇུག་སྒོ་དང་། །འགྲོ་བའི་བསོད་ནམས་དམན་པའི་
ཕྱིར། །གཉིས་ལས་འོང་བར་མི་གདའ་སྟེ། །སྤྲུལ་པ་ཕན་ཚུན་གཅིག་
བསྡུས་ནས། །ཐབས་དང་ཤེས་རབ་རྟེན་འབྲེལ་གྱིས། །ཉིད་དང་ཏཱ་
རེའི་གཟུགས་མངོན་ནོ། །ཞེས་ཟེར་བར་རང་གི་ཡིད་ལ་མེད་པ་ངག་
ནས། དབྱིངས་ཀྱི་རྡོ་རྗེའི་བཀའ་ལགས་སོ། །ང་རང་གི་འཕྲིན་ལས་
ཀྱི་ཕོ་ཉ་བ་ཏཱ་རེ་རྡོ་རྗེ་ཕག་མོ་མི་ཡུལ་དུ་ཅིས་ཀྱང་འོང་དགོས།
གཞན་མ་འོང་ཀྱང་ཆོག སྤྲུལ་པ་བསྡུས་ཀྱང་ཆོག་བྱས། རྒན་མོ་དེ་
157



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མདུན་དེར་ཙོག་གེར་བསྡད་སོང་བར། སྙིང་ཀ་ནས་འོད་ཟེར་ཞིག་
འཕྲོས། གར་བྱུང་མེད་པའི་བླ་མ་གཏེར་ཆས་ཅན་ཞིག་ཐོན། བླ་མ་
དེ་རྒན་མོའི་ཐུགས་གར་འོད་དུ་ཞུ། ཤེལ་གྱི་རྡོ་རྗེ་ཞིག་ཏུ་གྱུར། དེ་
ཡང་འོད་ཀྱི་གོང་བུའི་རྣམ་པ་རང་དང་འདྲེས། བུད་མེད་སྔོན་མོ་
ཞིག་འོད་ཀྱི་སྣེ་ལས་བྱུང་། རྒན་མོའི་ཐུགས་ཀའི་འོད་ཀྱིས་དེ་ཉིད་
འོད་དུ་ཞུ་བ་ལས་སྒྲོལ་ལྗང་གི་སྐུ་རྒྱ་སྲན་ཙམ་དུ་གྱུར། མར་བལྟས་
པས་སྔར་གྱི་ཤ་ཟ་ཁ་མོ་ཆེ་ཡིན་ཟེར་བའི་མ་དེ་འདུག་པ་དེའི་སྤྱི་བོ་་་་
ནས་མར་ཞུགས་སོང་ངོ༌། །རྒན་མོ་དེས་རྟེན་འབྲེལ་དུས་སྐབས་དང་
འབྲེལ་བ་ཞིག་རྒྱན་དུ་ཆེ་ཟེར་བ་ཡིན་པས། དེ་ཙམ་ཡིན་ལེགས་ཟེར།
སུ་བྲ་ཏིཥྛ་བཛྲ་ཡེ་སྭཱ་ཧཱ། ཟེར་ཞིང༌། ང་རང་གི་མགོ་ལ་བེར་རྒ་དེས་
གཅིག་རེག མའི་མགོར་གཅིག་རེག་ཏེ་མི་སྣང་བར་གྱུར་སོང་། ང་
རང་རྨིས་སད་ཚེ་མ་ལ་ལྷ་ཞིག་བབ་སྟེ་སྣ་ཚོགས་བཤད། དེའི་ནུབ་
མོའི་རྨི་ལམ་ན་ལྷ་སྐུ་གཡུ་མདོག་ཅན་ཞབས་གཡས་བརྐྱང་གཡོན་མི་་
མངོན་པ་ཞིག་བུད་མེད་གཅིག་གིས་ཁྱེར་ཏེ་འོང་། འཇིག་རྟེན་
ཁམས་སུ་རྗེ་བཙུན་སྒྲོལ་མ་འདི་ལས་མེད་པས་འདི་ཡང་ཁྱོད་ཀྱིས་་་་
ཚགས་ཀྱིས་ཟེར་ནས་པང་དུ་བཞག་བྱུང་བ་མོ་རང་གི་སྙིང་ཁར་ཐུམ་
པ་རྨིས་འདུག དེ་ནས་བཟུང་ཕའི་ཁྱིམ་གྱི་ཕྱི་ནང་ཀུན་དང་། ཁྱད་
པར་སྐབས་སྐབས་སུ་མའི་ཉེ་ཕྱོགས་ཀུན་ཏུ་འོད་དམར་མེ་སྟག་ཕྲོམ་་
ཕྲོམ་བྱེད་པ་ཤ་སྟག་འོང་འདུག་པ། གཞན་མ་ཀུན་གྱིས་ཁྱེད་ཀྱི་བྱད་
ཟོག་ཞིག་ཡོད་པ་མིན་ནམ། འདི་བྱད་ཁའི་རྟགས་རེད་ཟེར། ལ་
158



ཊཱཀྐི་བློ་གསལ་སྒྲོལ་མའི་རྣམ་ཐར། །
ལས་རྒྱལ་གདོན་རེད་ཟེར། གང་ལྟར་ཡང་སྲིང་མོ་ཉིད་ལ་སྔོན་གྱི་ཐ་
ཚིག་དབང་གིས་དྲང་སྲོང་ཆེན་པོ་ལུས་དང་གྲིབ་བཞིན་འགྲོགས་་་་་་་
ནས་འཕྲིན་ལས་སྒྲུབ་དགོས་ཕྱིར། མངལ་དུ་ཞུགས་ནས་བཟུང་
འཁོར་བ་ཡིན་པར་ངེས་འདུག” ཅེས་གསུངས་སོ། །གཞན་ཡང་
སྐྱབས་མགོན་དགུང་ལོ་བཅུ་དྲུག་པ་ཤིང་ཕག་(སྤྱི་ལོ་1815) ལོར།
བསམ་ཡས་ཀྱི་བར་ཁང་གཡུ་ཞལ་འབར་ན་ཐུན་མཚམས་ལ་་་་་་་་་
བཞུགས་སྐབས། ཉམས་སྣང་དུ་རིག་འཛིན་འཇིགས་མེད་གླིང་པ་
དངོས་སུ་བྱོན་ཏེ། སྐྱབས་མགོན་རིན་པོ་ཆེ་ནི་རིག་འཛིན་འཇིགས་
མེད་གླིང་པ་ཁོང་གི་བྱིན་རླབས་ཀྱི་སྤྲུལ་པ་དང༌། ཊཱཀྐི་མ་ནི་སྐུའི་
སྤྲུལ་པ་ཡིན་པར་ལུང་བསྟན་གསུངས་ཡོད་དེ། སྐྱབས་མགོན་གྱི་
（རང་རྣམ་མཁའ་འགྲོ་ཞལ་ལུང་》ལས་ལྡེབ་༩༠ན། “ནུབ་གཅིག་
དཀར་ཆས་ཅན་གྱི་བླ་མ་རལ་པ་ཐོར་ཚུགས་ཁྲི་གང་ཙམ་བཅིངས་་་་་
ཤིང་འཇིགས་སུ་རུང་བ། ཕྱག་ན་ཐོད་པའི་ཌ་མ་རུ་དང་དྲི་བུ་
འཁྲོལ་བ་ཞིག་སིལ་གྱིས་བྱུང་། གར་སྟབས་དང་རྣམ་འགྱུར་དུ་མ་
སྟོན་ཅིང་། ད་ལྟ་རྔ་ཡབ་དཔལ་རིའི་རྩེ་མོ་ནས། །ལོངས་སྐུའི་སྟོན་
པ་དྲི་མ་མེད་པ་ཡིས། །ལས་ཅན་དག་པའི་འཁོར་ལ་ཆོས་སྟོན་
མཛད། །འདི་ནས་མི་ལོ་ཉི་ཤུ་འདས་པའི་དུས། །ལོ་བདུན་བར་དུ་
སྲིན་གླིང་གནས་བརྒྱད་དུ། །སྦྱོར་སྒྲོལ་གསང་བ་མཆོག་གི་ཆོས་སྟོན་
ཅིང་། །དེ་ནས་རི་བོ་ཀུན་འདུས་རྩེ་མོ་ནས། དྲང་སྲོང་སྐུར་བཞེངས་
དྲི་མེད་འོད་ཟེར་སོགས། །འབུམ་ཁྲག་འཁོར་ལ་རྫོགས་པ་ཆེན་པོ་
159



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྟོན། །སྨོན་ལམ་སྟོབས་ཀྱིས་བྱིན་རླབས་སྤྲུལ་པའི་སྐུ། །བྱོན་ནས་
མདོ་ཁམས་སྨད་དུ་ཆོས་ཆར་འབེབས། །དེ་ཚེ་སྐལ་ལྡན་ཁྱོད་ནི་ཆོས་
སྐུར་གྲོལ། །དགོངས་གཏེར་ནམ་མཁའ་མཛོད་ཀྱི་གསང་མཛོད་ལ། །
དབང་བསྒྱུར་དོན་གཉིས་ལྷུན་གྱིས་གྲུབ་པར་ངེས། །ཁོ་བོའི་སྐུ་ཡི་
སྤྲུལ་པ་ཌཱཀྐི་མ། །ལུས་མེད་མཁའ་འགྲོའི་ཆོས་སྐོར་གཉེར་ཁ་འཛིན།
བདག་ཀྱང་སྤྲུལ་པ་སྤྲུལ་གཞི་རོ་གཅིག་འདྲེས། །ཁྱོད་ཀྱི་ཞབས་ཏོག་
མཐའ་རུ་ཕྱིན་པར་ངེས།།” ཞེས་གསུངས་སོ། །གཞན་ཡང་རྡོ་གྲུབ་
རིན་པོ་ཆེ་སོགས་སྐྱེས་ཆེན་རྣམས་ཀྱིས་ཌཱཀྐི་མ་འདི་སྤྲུལ་བའི་སྐུ་ཡིན་
པའི་དབུགས་དབྱུང་ལུང་བསྟན་མང་དུ་གསུངས་ཡོད་དོ། །
སྐུ་འཁྲུངས་པའི་དུས་ནི། རབ་བྱུང་བཅུ་གསུམ་པ་ཆུ་ཁྱི( སྤྱི་ལོ་
1802)ཟླ་བ་༡༠ པའི་ཚེས་ ༡༠ པའི་སྲོད་ཀྱི་དུས་སུ་ངོ་མཚར་བའི་་་་་་
ལྟས་དུ་མ་དང་བཅས་ཏེ་སྐུ་འཁྲུངས་ཡོད་དེ། སྐྱབས་མགོན་གྱི་
《རང་རྣམ་མཁའ་འགྲོ་ཞལ་ལུང་》ལས་ལྡེབ་༣༩ན། “ དེ་ནས་ཟླ་བ་
བཅུ་བའི་ཚེས་བཅུའི་ཐོ་རངས་ཁར། ཨོ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ།
ཞེས་པའི་སྒྲ་ཞིག་གྲགས་ཏེ། ཁྱིམ་ཀུན་འོད་ལྗང་གུས་ལྟེམ་ལྡེམ་གང་
བ་བྱུང༌། དེའི་ཉིན་དེར་ནམ་མཁའ་ལ་འཇའ་ཚོན་དང་། གྲོང་པའི་
གྲོང་དེར་རྒོད་མང་པོ་ཚོགས་ནས། མར་ཁྱིམ་ཕྱོགས་ན་བལྟས་
འདུག་པ་དང༌། ཁང་སྟེང་ལ་ཡང་རྒོད་ལྔ་བབས། དེའི་ཉིན་ང་རང་
དར་གཅིག་ཉལ་བའི་ཉམས་རྨི་ལམ་མ་ངེས་པར། ནམ་མཁའི་
མཐོངས་སུ་འཇའ་དང་འོད་ཀྱི་གུར་ཁྱིམ་གྱི་དབུས་ན། རི་དྭགས་
160



ཊཱཀྐི་བློ་གསལ་སྒྲོལ་མའི་རྣམ་ཐར། །
སྔོན་མོ་མཐིང་གི་མདོག་ཅན་གསེར་གྱི་རྭ་གཅིག་ལུས་ལ་འཇའ་ཟེར་་
འཕྲོ་བ་ཞིག་གིས། ཁོ་མོ་མི་ཡུལ་འགྲིམ་པ་ལ། །ལོངས་སྤྱོད་རྫོགས་
ལས་སྤྲུལ་བའི་གཟུགས། །འོད་ལུས་ཡེ་ཤེས་སྙིང་པོ་ཅན། །བཟུང་
ནས་བརྡ་དང་བརྡ་ཆོས་སྟོན། །སྣ་ཚོགས་ཐབས་ཀྱིས་འགྲོ་བ་སྒྲོལ། །
འབྲེལ་ཚད་དོན་དང་ལྡན་པའོ། །ཞེས་གསུངས་སོ། །དེ་ཡི་མོད་རང་
ཡང་གཉིད་སད། ཨ་ཕྱི་ནས་དེ་རིང་ཁྱིམ་དུ་དྲི་བཟང་པོ་ཞིག་གིས་
ཁྱབ་འདུག་ཁྱོད་ཀྱི་མ་ཡང་ད་ཙམ་བཙའ་རན་ཡོད་པས། ཁྱོད་ལ་
གཅུང་པོ་སྤྲུལ་སྐུ་ཞིག་འཁྲུངས་རྒྱུ་ཨི་རེད་ཟེར། དེའི་ནུབ་དགོང་མོ་
དབང་གི་དུས་ནས། ཁྱིམ་ཀུན་འོད་དམར་མེ་སྟག་འཕྲོ་བ་དང་།
འཇའ་ཚོན་འཁྱིལ་བ་སོགས་སྣ་ཚོགས་བྱུང་། སྲོད་དྲག་པོའི་དུས་སུ་
སྐུ་བལྟམས་འདུག དེའི་ནུབ་ང་རང་ཁང་སྟེང་དུ་བཞག་པ་རེད།
སང་སྔ་མོ་ལྟ་རུ་ཕྱིན་པས། ཁྱིམ་ཕུག་མུན་ནག་ཞིག་གི་ནང་དུ་
བཞུགས་འདུག་པ། ནང་ཀུན་འཇའ་ཚོན་སྣ་ལྔས་ཁྱབ་ཅིང་། ལྷ་སྐུ་
ཆུང་བ་མཐོ་གང་ཙམ་པ་སྐུ་མདོག་མི་འདྲ་བ་དུ་མའི་ནང་དུ། བུ་མོ་
མི་ལྟར་དུ་མ་མཐོང་ཞིང་། འཇའ་ཚོན་ཁྱིལ་ལེ་བ་ཞིག་གི་དབུས་ན།
བྱིས་པ་ལྗང་ལྡེམ་ལྡེམ་བྱེད་པ་ཞིག་འདུག ང་རང་གིས་ཁྱོད་ངའི་
སྲིང་མོ་ཨི་ཡིན་སྨྲས། འོ་འོ་ཟེར་ཞིང་འཛུམ་མེལ་ལེ་ང་རང་གི་ལག་
པར་འཇུས། ཡང་བལྟས་པས་བུ་མོ་ཆུང་ཆུང་ཞིག་གིས་ང་རང་གི་
ལག་པར་བཟུང་འདུག” ཅེས་གསུངས་སོ། །དུས་ཚིགས་འདི་སྐྱབས་
མགོན་དགུང་ལོ་གསུམ་པ་ཆུ་ཁྱི( སྤྱི་ལོ་1802)ལོར་ཕ་ཡུལ་བར་གཞི་་་
161



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ནང་པར་བཞུགས་པའི་སྐབས་ཡིན་ནོ། །
གསུམ་པ། དབུས་ལྷ་ལྡན་དུ་ཕེབས་པའི་སྐོར།
དགུང་ལོ་གཉིས་པ་ཆུ་ཕག་(སྤྱི་ལོ་1803) ལོར། རྡོ་གྲུབ་རྒན་
གྱི་བཀའ་གསུང་ལྟར་སྐྱབས་མགོན་རིན་པོ་ཆེ་དང་ཌཱཀྐི་མ་འཁོར་་་་
བཅས་དབུས་ལྷ་ལྡན་གྱི་ཕྱོགས་འབྲི་གུང་དགོན་དུ་ཕེབས་པའི་འགོ་་་
བརྩམས། མགོ་ལོག་ནས་རིམ་བཞིན་སྡེ་དགེའི་རྫོགས་ཆེན་དགོན་དུ་
འབྱོར། རུ་དམ་ཨོ་རྒྱན་ལྷ་ལུང་མདོར་སྒར་བཏབ་ནས་བཞུགས།
རྫོགས་ཆེན་རིན་པོ་ཆེ་སྐུ་ཕྲེང་བཞི་པ་མི་འགྱུར་ནམ་མཁའི་རྡོ་རྗེ་་་་་་
དང་མཁན་སྤྲུལ་མང་དུ་མ ཇལ་ཞིང ་ག སུང་གི་བ དུ ད ་རྩི་ཐོབ། །
དགོན་པ་དང་རྟེན་གསུམ་རྣམས་མཇལ་བའོ། །དེ་ནས་རྡོ་གྲུབ་རྒན་
དང་ལྷན་དུ་སྡེ་དགེའི་རྒྱལ་སར་ཕེབས། ཆོས་ལུང་གདོང་ནས་སྒར་
བཏབ་སྟེ་བཞུགས། རྒྱལ་ས་དེར་ཀཿཐོག་སི་ཏུ། ཞེ་ཆེན་རབ་
འབྱམས། མགོ་ཚ་མཆོག་སྤྲུལ་སོགས་མཁན་སྤྲུལ་མང་དུ་ཞལ་མཇལ་
ཞིང་གསུང་གི་བདུད་རྩི་ཐོབ། ལྷག་པར་དུ་རྡོ་གྲུབ་རྒན་རིན་པོ་ཆེ་
འཇིགས་མེད་འཕྲིན་ལས་འོད་ཟེར་གྱི་མདུན་ནས་ཀློང་ཆེན་མཛོད་་་
བདུན་དང་། སྙིང་ཐིག་ཡ་བཞི་སོགས་ཀྱི་དབང་ལུང་ཐོབ། སྐྱབས་
མགོན་རིན་པོ་ཆེའི་ཁྲི་སྟོན་གྱི་མཛད་སྒོ་ལ་ཞུགས། སྟོན་འཁོར་ཀུན་
བཀྲ་ཤིས་པའི་གནས་སུ་གྱུར་ཏོ། །དེ་ནས་རིམ་བཞིན་འབྲི་གུང་པའི་
162



ཊཱཀྐི་བློ་གསལ་སྒྲོལ་མའི་རྣམ་ཐར།
བསུ་མ་དང་སྡེ་དགེའི་སྐྱེལ་མ་བཅས་ཀྱི་ལྷན་དུ་དབུས་ཕྱོགས་སུ་ཆས།
འབྲི་གུང་ཡང་རི་སྒར་དུ་འབྱོར། དེ་ནས་འབྲི་གུང་རྫོང་གསར་
སོགས་སུ་ཕེབས་ཏེ་བཞུགས། སྐབས་དེར་ཞབས་དྲུང་རྣམ་གཉིས་
སོགས་ཀྱི་དྲུང་ནས་ཆོས་འབྲེལ་དུ་མ་བཞེས། ཚེ་རིང་ལྗོངས་ནས་
རིག་འཛིན་འཇིགས་མེད་གླིང་པའི་རྒྱལ་ཡུམ་དང་། ཉེ་གནས་འོད་
ཟེར་སོགས་སྐྱབས་མགོན་དང་ཏཱཀྐི་མ་འཁོར་བཅས་ཞལ་མཇལ་དང་
གདན་འདྲེན་ལ་འབྲི་གུང་དུ་ཕེབས། སྐབས་དེར་ཌཱཀྐི་བློ་གསལ་
སྒྲོལ་མའི་སྔོན་གྱི་བག་ཆགས་སད་ནས་རྒྱལ་ཡུམ་དང་ཉེ་གནས་འོད་་
ཟེར་ལ་གདན་ས་ཚེ་རིང་ལྗོངས་སོགས་ཀྱི་གཏམ་སྣ་ཚོགས་དྲིས་པས།
རྒྱལ་ཡུམ་དང་འོད་ཟེར་གཉིས་ཐུགས་རབ་ཏུ་དགྱེས་ཤིང་སྲས་མོ་་་་
འདིའང་སྐྱབས་རྗེ་བླ་མའི་སྤྲུལ་པ་རེ་ཡིན་པ་གདོན་མི་ཟ་ཞེས་་་་་་་་
གཟེངས་བསྟོད་སྣ་ཚོགས་མཛད། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང》ལས་ལྡེབ་༥༨ ན། “ དེ་དག་གི་སྐབས་
རྣམས་སུ་སྲིང་མོ་ཆུང་ངུ་ནས་དབོན་འོད་ཟེར་དང་། རྒྱལ་ཡུམ་
གཉིས་ལ་ཤིན་ཏུ་དགའ་ཞིང་། སྔོན་གྱི་གཏམ་སྣ་ཚོགས་དྲིས་པས།
རྒྱལ་ཡུམ་ཡང་ཤིན་ཏུ་འཕྲེང་ཤིང་དབོན་འོད་ཟེར་ནས་སྐྱབས་རྗེ་་་་་
དམ་པ་དེ་ཉིད་ཀྱིས། སྤྲུལ་པ་སྣ་ཚོགས་སྟོན་གསུངས་པ་དང༌། ཁོང་
ཕྱག་ཆེན་རིག་འཛིན་གྱི་སར་གཤེགས་པའི་ཞལ་བཞེས་ཡོད་ཅིང་།
སྣ་ཚོགས་སྤྲུལ་བ་དུ་མ་བྱུང་བས་བུ་མོ་འདི་ཡང༌། གསང་བ་གསུམ་
གྱི་རྣམ་རོལ་ཞིག་ཡིན་པ་གདོན་མི་ཟ་བས། ལན་གཅིག་རྒྱལ་ཡུམ་གྱི་
163



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དྲུང་དུ་བཞག་ན་ལེགས་མོད་གསུངས་ཀྱང་། ཕ་མ་གཉིས་ནས་བུ་
ཡང་སྤྲུལ་སྐུ་བྱས། བུ་མོ་ཡང་ཉིད་རྣམ་གཉིས་ལ་ཕུལ་ཚེ། ང་རང་
གཉིས་རང་ཡུལ་དུ་ལོག་དུས་སེམས་ངལ་ཆེ་བས་མི་ནུས་འདུག་ཞུས།
”ཞེས་གསུངས་སོ། །དེ་ནས་ཌཱཀྐི་མས་འབྲི་གུང་སྐྱབས་མགོན་རྣམ་
གཉིས་སོགས་བསྟེན་ནས་མི་ལོ་གསུམ་ལ་འབྲི་གུང་གི་གདན་ས་་་་་་་
རྣམས་སུ་བཞུགས་སོ། །
དགུང་ལོ་བཞི་པ་ཤིང་གླང་(སྤྱི་ལོ་1805) ལོར། ཌཱཀྐི་མ་དང་ཕ་
མ་གཉིས་བཅས་འབྲི་གུང་ནས་ཕྱིར་ཕ་ཡུལ་མགོ་ལོག་ཏུ་ཕེབས། དེ་
ནས་ཁོང་གིས་རྡོ་གྲུབ་རིན་པོ་ཆེར་བསྟེན་ནས་ཡི་གེ་འབྲི་ཀློག་དང་་་་
དབང་ལུང་གི་རྒྱུན་སོགས་བཞེས་ཏེ་ལོ་འགའ་བཞུགས། འོན་ཀྱང་
ཨ་ཁུ་དང་ཞང་པོ་སོགས་འཇིག་རྟེན་པའི་འཁོར་བའི་ཆོས་ལ་དད་་་་
ཞེན་ཆེ་བས། ཁོང་ཕྱིར་ཕ་ཡུལ་དུ་ཁྲིད་ཡོད་པ་མངོན་ཏེ། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལས་ལྡེབ་༧༤ན། ་
“ སྲིང་མོ་ཡར་ལྷ་ལྡན་ནས་མར་སོང་། བླ་མའི་དྲུང་དུ་སླེབས་ཏེ་ལོ་
ཤས་བསྡད་པར། སྔོན་གྱི་བག་ཆགས་དང་མཐོང་སྣང་ཡ་མ་ཟུང་
སོགས་བྱུང་འདུག་ཀྱང་ཨ་ཁུ་དང་ཞང་པོ་རྣམས་དབང་བཙན་པས་་་
ཕ་མ་བུ་གསུམ་ཁྱིམ་གཞི་བཅས་རང་ཡུལ་དུ་འོང་དགོས་བྱུང་འདུག་་
པར་ཡུལ་དང་གྲོགས་ཀྱི་རྐྱེན་ལས། རེ་ཞིག་དག་པའི་སྣང་བ་ཡལ་
ཞིང་།” ཞེས་གསུངས་སོ། །
164



ཌཱཀྐི་བློ་གསལ་སྒྲོལ་མའི་རྣམ་ཐར།
བཞི་པ། མགོ་ལོག་སོགས་ལ་བཞུགས་པའི་སྐོར།
དགུང་ལོ་བཅུ་གཅིག་པ་ཆུ་སྤྲེལ(སྤྱི་ལོ་1812) ལོར། ཌཱཀྐི་མ་མགོ་
ལོག་ན་བཞུགས་ཡོད། ལོ་དེར་སྐྱབས་མགོན་རིན་པོ་ཆེ་འབྲི་གུང་
ནས་ཕྱིར་རྡོ་གྲུབ་སྒར་དུ་ཕེབས། སྐབས་དེར་མིང་སྲིང་ཞལ་མཇལ་
གསུང་ཐོས་པའི་སྐལ་བ་བྱུང་ཡོད་དེ། སྐྱབས་མགོན་གྱི་（ རང་
རྣམ་མཁའ་འགྲོའི་ཞལ་ལུང》ལྡེབ་༧༤ན། “ སྟོད་ཀྱི་མདོ་གོང་མ་
ཟེར་བ་དེར་སླེབས་ཤིང་མ་དང་སྲིང་མོའི་གཙོས་ཡུལ་མི་རྣམས་དང་
འཕྲད།” ཞེས་གསུངས་སོ། །
དགུང་ལོ་བཅུ་བཞི་པ་ཤིང་ཕག་(སྤྱི་ལོ་1815) ལོར། ཊཱཀྐི་མ་
སླར་ཡང་སྐྱབས་མགོན་རིན་པོ་ཆེ་དང་ལྷན་དུ་དབུས་ཕྱོགས་ལྷ་ལྡན་་་
དུ་འབྱོན་རྒྱུའི་གྲ་སྒྲིག་གནང་ཡོད་ཀྱང། རྡོ་གྲུབ་རྒན་གྱི་གནང་བ་མ་
ཐོབ་པ ས་སྔར་ལྟར་ཕ་ཡུལ་ནས་བཞུགས་ཡོད་པར་མངོན་ཏེ།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང》ལྡེབ་༨ ༦ན།
རྡོ་གྲུབ་རྒན་གྱི་ཞལ་ནས། “ སྲིང་མོ་ཡང་ཁྱོད་རང་དང་མཉམ་དུ་ལྷ་
ལྡན་དུ་འགྲོ་རྒྱུ་ཞིག་བྱུང་ན། ཁྱོད་རང་གི་དོན་ལ་ལེགས་ཀྱང་། ཁྱོད་
གཉིས་མར་མི་སླེབས་པ་འདྲ་བས་བཤོལ་ན་ལེགས།” ཞེས་གསུངས།
ཊཱཀྐི་མ་ཉིད་ལོ་ན་ཤིན་ཏུ་ཕྲ་བའི་དུས་ནས་སྐྱབས་མགོན་གྱི་འཕྲིན་་་
@) མདོ་གོང་མ་ནི་མགོ་ལོག་པདྨ་རྫོང་གི་མངའ་འོག་ན་གནས་སོ།།
165



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལས་སྒྲུབ་པའི་གྲོགས་ལ་འབྲལ་དུ་མི་རུང་བ་ལྟ་བུ་ཞིག་ཡིན་པ་་་་་་་
སྐྱབས་མགོན་གྱི་རང་རྣམ་ལས་ཐོག་མཐའ་བར་གསུམ་དུ་གསལ་ལོ། །
གོང་དུ་སྨོས་པའི་ཌཱཀྐི་མའི་རྣམ་ཐར་སོགས་ལ་དཔག་ན་དགུང་
གྲངས་བཅོ་ལྔའི་སྔོན་དུ་ཁོང་ལ་ཐོས་བསམ་རྒྱ་ཆེར་གནང་བའི་སྐལ་
བ་བྱུང་མེད་པར་མངོན་ནོ། །
ལྔ་པ། ཀཿཐོག་ཏུ་ཐོས་བསམ་ལ་ཕེབས་པའི་སྐོར།
དགུང་ལོ་བཅོ་ལྔ་པ་མེ་བྱི་(སྤྱི་ལོ་1816)ལོར། རྡོ་གྲུབ་རྒན་གྱི་
ཞལ་བཀོད་ལྟར། སྐྱབས་མགོན་རིན་པོ་ཆེ་དང༌། གྱི་ལུང་ཐུགས་
མཆོག་རྡོ་རྗེ་སོགས་དང་ལྷན་དུ་ཀཿཐོག་དགོན་དང་། དགེའི་རྩེའི་
གདན་ས་སྦྲ་མགོ་རི་ཁྲོད་དུ་ཐོས་བསམ་དུ་ཆས་ཏེ། དགེ་རྩེ་མ་ཧཱ་
པཎྜི་ཏ་འགྱུར་མེད་ཚེ་དབང་མཆོག་གྲུབ་ཀྱི་དྲུང་ནས། འདུས་པ་
མདོ་དབང༌། སྒྱུ་འཕྲུལ་ཞི་ཁྲོ། ཡང་དག སངས་རྒྱས་མཉམ་སྦྱོར།
འཁོར་བ་དོང་སྤྲུག རྡོ་རྗེ་ཕུར་པ། བཀའ་བརྒྱུད་རྣམ་གསུམ་སོགས་
ཀྱི་དབང་ལུང་དང་། གསང་སྙིང་གི་འགྲེལ་པ་མི་འདྲ་བ་དུ་མ་དང་།
ཀཿདམ་པ་བདེ་གཤེགས་ཤེས་རབ་སེང་གེའི་གསུང་འབུམ། ཀུན་
བཟང་ངེས་དོན་གྱི་བཀའ་འབུམ། དགེ་རྩེ་མ་ཧཱ་པཎྜི་ཏའི་བཀའ་
འབུམ་སོགས་ཀྱི་ལུང་རྒྱུན་དང་། རྒྱུད་གསང་བ་སྙིང་པོ་དང༌། དབུ་
མའི་སྐོར། གྲུབ་མཐའི་རྣམ་བཞག་སོགས་དབང་ལུང་ཁྲིད་གསུམ་གྱི་
166



ཌཱཀྐི་བློ་གསལ་སྒྲོལ་མའི་རྣམ་ཐར།
རྒྱུན་རྣམས་ལེགས་པར་བཞེས་སོ། །གཞན་ཡང་ཀཿཐོག་དྲི་མེད་ཞིང་
སྐྱོང་དང་། རྨོག་ཚ་རིན་པོ་ཆེ་སོགས་ཀྱི་མདུན་ནས་དབང་ལུང་གི་
རྒྱུན་དུ་མ་བཞེས་པར་གསལ་ཏེ། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང》གི་ལྡེབ་༡༡༦ན། “ སྟོན་དེར་འཛིར་ཀ་ལ་
ནས་བསོད་སྐོར་ཙམ་སོང་། ཕྱིར་འཁོར་དུས་མགོ་ལོག་ནས་སྲིང་མོ་
དང་མ་རྒན་བཅས་རྗེ་བླ་མའི་དྲུང་དུ་སླེབས་འདུག དེ་ནས་ངེད་
ཅག་མིང་སྲིང་དང༌། གྱི་ལིང་མཆོག་སྤྲུལ་ཐུགས་མཆོག་རྡོ་རྗེ། རྗེ་བླ་
མའི་རུས་དབོན་སྟོབས་རྒྱལ། ཚ་དབོན་ཀློང་གསལ་བཅས་ཀྱི་གཙོས།
དཔོན་གཡོག་བཅུ་ལྷག་ཙམ་ཀཿཐོག་ཏུ་འགྲོ་རྒྱུ་མཛད་འདུག” ཅེས་
གསུངས་སོ། །མི་ལོ་གཅིག་ལྷག་གི་རིང་ལ་ཀཿཐོག་སོགས་ནས་ཐོས་
བསམ་རྒྱ་ཆེར་མཛད་དེ་ཕྱིར་རྡོ་གྲུབ་སྒར་དུ་ཕེབས་ཡོད་དེ། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང》ལྡེབ་ ༡ ༡༨ ན། “ སྲིང་
མོ་ཡང་རེ་ཞིག་རྗེ་བླ་མའི་དྲུང་དུ་ལོག་སོང་།” ཞེས་གསུངས་སོ། །
དེ་ནས་རྡོ་གྲུབ་རིན་པོ་ཆེ་རྩ་བའི་བླ་མར་བསྟེན་ཏེ། མདོ་སྔགས་
གཉིས་ཀྱི་དབང་ལུང་ཁྲིད་གསུམ་གྱི་གདམས་པ་རྒྱ་མཚོ་ལྟ་བུ་བཞེས་་
ཏེ་གྲུབ་རྒན་སྐུ་མ་གཤེགས་བར་རྡོ་གྲུབ་སྒར་དུ་བཞུགས་སོ། །
དྲུག་པ། སྡེ་དགེའི་རྒྱལ་ས་ལ་བཞུགས་པའི་སྐོར།
དགུང་ལོ་བཅོ་བརྒྱད་པ་ས་ཡོས་(སྤྱི་ལོ་1819) ལོར།
ཌཱཀྐི་མ་
167



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དང་སྐྱབས་མགོན་རིན་པོ་ཆེ་ལྷན་དུ་སྡེ་དགེའི་རྒྱལ་ས་ལྷུན་གྲུབ་སྒང་
དུ་བྱོན། སྐྱབས་མགོན་རིན་པོ་ཆེ་སྡེ་དགེ་ལྷུན་གྲུབ་སྒང་གི་གཟིམ་
ཁང་དེར་མཚམས་ལ་བཞུགས། ཋཱཀྐི་མ་དང་། འཇིགས་མེད་བློ་
གསལ་སོགས་ཀྱིས་ཉེ་གནས་མཛད་ཡོད་དེ། སྐྱབས་མགོན་གྱི་《རང་
རྣམ་མཁའ་འགྲོའི་ཞལ་ལུང》ལྡེབ་༡༢༥ན། “ལྷུན་གྲུབ་སྒང་དུ་རེ་
ཞིག་མཚམས་སྒྲུབ་ལ་སྡོད་རྒྱུའི་དགོངས་པ་ཞུས་པ་ལྟར་གནང་ནས་་་
རེ་ཞིག་བསྙེན་སྒྲུབ་ལ་འབད། ཆོས་ཀྱི་གྲགས་པོ་ནི། སྲིང་མོ་དང་།
ཀུན་མཁྱེན་གོང་མའི་དངོས་སློབ་འཇིགས་མེད་བློ་གསལ། རང་གི་
ཉེ་གནས་ཀུན་བཟང་བསྟན་དར་གསུམ་ཙམ།” ཞེས་གསུངས་སོ། །
དུས་དེར་སྐྱབས་མགོན་གྱིས་ཌཱཀྐི་མ་ཉིད་ཚོགས་མཆོད་འབུལ་བར་་་་
རྒྱལ་ས་ལྷུན་གྲུབ་སྟེང་གི་ལུང་སྟོད་དུ་མངགས་སྐབས། ཊཱཀྐི་མ་ལ་
མཁའ་འགྲོ་མ་ཞིག་གིས་ཞལ་དངོས་སུ་བསྟན་ཏེ་གསུང་བརྡ་མང་དུ་་
གནང༌། མཁའ་འགྲོ་མ་རང་ཉིད་ཀྱི་གསང་ཆབ་དང་ཨ་མྲྀ་ཏ་ལྗང་
ལྟེམ་བཅས་ཌཱཀྐི་མ་ལ་དྲངས་པས། རྒྱུད་བྱིན་གྱིས་བརླབས། དགའ་
བདེ་ཁྱད་པར་ཅན་ཐུགས་རྒྱུད་ལ་འཁྲུངས། བར་ཆད་ཀྱི་གཡུལ་
ལས་རྒྱལ། མཁའ་འགྲོ་མ་དེས་སྐྱབས་མགོན་ལ་གསུང་བརྡ་དང།
སྲུང་སྐུད། དམ་རྫས་བཅས་བསྐུར་ཡོད་དེ། སྐྱབས་མགོན་གྱི་《རང་
རྣམ་མཁའ་འགྲོའི་ཞལ་ལུང》ལྡེབ་༡༢༦ན། “ཉིན་གཅིག་སྲིང་མོ་
ལ་ཚོགས་ཀྱི་ཡོ་བྱད་དུ་མ་པ་གཅིག་བསྐུར་ཏེ། ལུང་པའི་སྟོད་ཡ་གི་
རྒན་མོ་ཞིག་ཡོད་པ་དེ་ལ་ཕུལ་ཅིག་སྨྲས་པས། ཁོ་རང་དཔོན་གཡོག་
168



ཊཱཀྐི་བློ་གསལ་སྒྲོལ་མའི་རྣམ་ཐར།
གཉིས་སོང་བར། རྡོ་ར་ཞིག་གི་ནང་དུ་རྒན་མོ་སློག་ཧྲུལ་ཅན། མགོ་
དུང་ལས་དཀར་བ་ཞིག་ཉལ་འདུག་པས། ཤ་ཆང་དང་རྩམ་པ་
སོགས་གཏད་ཅིང་། ཁྱོད་ལ་སྤྲུལ་སྐུའི་གསོལ་རས་རེད་བྱས་པར།
ཧ་ཧ་རྩམ་པ་འདི་ཡིས་ཅི་བྱེད་ཟེར་ཞིང་། མཁའ་ལ་གཏོར་ཤ་ཆང་
ལ་རོལ། ང་ཡི་བྱིས་པ་སྙིང་རེ་རྗེ། མི་ཡུལ་འདིར་ཁོ་ལས་སྡུག་པ་
མེད། ཡུལ་འདིའི་བསོད་ནམས་ཅུང་ཟད་ཉམས། རྟེན་འབྲེལ་སྒོ་
ཡང་མང་པོ་འཁྲུགས། ཁོ་ཡི་ཚེ་གེགས་ངས་བཟློག་ཅིང་ད་ཡུན་རིང་
བསྡད་པའི་དགོས་པ་ཆུང་ཟེར་བར། སྲིང་མོའི་རོགས་དེས་ང་རྒྱལ་
གྱི་གཏམ་སྣ་ཚོགས་བྱས། ད་འདི་གར་བསྡད་པ་མི་འོང་རང་ཅག་
དཔོན་གཡོག་ཕེབས་ན་དགའ། རྒན་མོ་འདི་ཤིན་ཏུ་མི་གཙང་བར་
འདུག་ཟེར་བ་ལྟར་མར་ཅུང་ཟད་འོང་བས། རྒན་མོ་ལངས་ཏེ་རྒྱུག་
བྱུང་བར། ཁྱོད་དེ་མན་སོང་ན་ངས་རྡོས་བརྡེག་ཅིང་མགོ་བོ་ཆོམ་
པར་བྱེད། རོགས་བུ་དེ་ལ་ལས་ཟད་ཁྱོད་རང་གང་དུ་འགྲོ་ཡང་སོང་
ཟེར། སྲིང་མོ་སྐྲག་ཅིང་ཡར་སོང་བར། རྒན་མོ་རྡོ་རའི་ནང་དུ་
གཅེར་བུར་བྱུང་སྟེ་ཡར་རྒྱུག་མར་རྒྱུག་བྱེད། སྲིང་མོའི་ཁར་གཏད་
ནས་གཅིན་རྒྱང་ཞིག་བྱས། ཁར་ཞུགས་ཤིང་ལྟོ་བར་སོང་བར་སྨན་
སྒྲུབ་ཀྱི་དྲི་མ་ཐུལ་ལེ། ལུས་ཀུན་སྦྲིད་ཆིལ་ཆིལ་བདེ་ཆེམ་མེ་བ་ཞིག་
བྱུང་། ཕར་བལྟས་པས་རྒན་མོའི་ལུས་ཡང་འཇའ་ཚོན་གྱི་ཕུང་པོ་
ཞིག་འདུག་ཟེར། བུ་མོ་ཁྱོད་སོང་ལ། ད་ང་རང་ཡང་འདི་གར་ཡུན་
དུ་མི་སྡོད། ད་བར་ཁྱོད་སྒུག་པ་ཡིན། བུ་ཁྱོད་དང་མ་འཕྲད་ཀྱང་།
169



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བུ་མོ་དང་འཕྲད་པ་དེས་ཆོག །བུ་སྡུག་ཁྱོད་རང་ཡང་ཡུན་དུ་མ་
སྡོད་ཅིག །ཡུལ་འདིའི་རྟེན་འབྲེལ་འཕྱང་མོ་ཉུག་ཏུ་གྱུར་སོང་།
ཡུལ་གཞན་གང་དུ་ཕྱིན་ཀྱང་ང་ཡིས་ཐུགས་རྗེས་སྐྱོབས་ཞེས། སྐུད་
པ་དཀར་དམར་གཉིས་ཀྱིས་བཅིངས་པའི་ཤོག་ཐུམ་ཞིག་ལག་ཏུ་་་་་
བཞག་སྟེ། འདི་བུ་སྡུག་ལ་གཏོད་ཅིག་ཟེར། སྲིང་མོ་ལ་མོ་རང་གི་
ཕོར་བུ་ནང་དུ་ཆང་གཞན་དང་མི་འདྲ་བ་ལྗང་ལྟེམ་མེ་ཞིག་གང་་་་་
བླུགས་འདུག་པ་འདི་ཐུངས་ཤིག ཁྱོད་ལ་ལོ་གཉིས་ཚུན་དུ་བར་
ཆད་ཞིག་ཡོད་ཀྱང་ཨ་མས་སྐྱོབ་པར་ངེས་ཟེར། ཆང་ལྷག་མེད་དུ་
བ ཏུང་ཞིང་སྣང་བ་ཆལ་མ་ཆོལ་མའི་ངང་ནས་ཕྱིར་ལོག་བྱུང་བར།
ང་རང་ལ་དམ་རྫས་གཏད་ཅིང་ལོ་རྒྱུས་ཞིབ་མོར་སྨྲས་འདུག” ཞེས་
གསུངས་སོ། །
བདུན་པ། རྡོ་གྲུབ་སྒར་ལ་བཞུགས་པའི་སྐོར།
ཊཱཀྐི་མ་དགུང་ལོ་བཅུ་དགུ་པ་ལྕགས་འབྲུག་(སྤྱི་ལོ་1820) ལོར།
སྐྱབས་མགོན་རིན་པོ་ཆེས་སྒར་གཞི་སྤངས་ནས་བྱ་བྲལ་མཛད་དེ།
རྡོ་གྲུབ་སྒར་ནས་ཁྲོ་སྐྱབས་ཐུགས་ཆེན་པོ་སོགས་བྱང་གནས་སྐོར་ལ་་
ཕེབས། སྐབས་དེར་ཌཱཀྐི་མ་རྡོ་གྲུབ་སྒར་ནས་ཐོས་བསམ་མཛད་དེ་
བཞུགས་པར་མངོན་ཏེ། སྐྱབས་མགོན་རིན་པོ་ཆེ་ཁྲོ་སྐྱབས་ཐུགས་
རྗེ་ཆེ་ནས་རིམ་བཞིན་བརྒྱུད་དེ་མཛོད་དགེ་ཐང་སྐོར་ལ་འབྱོར་་་་་་་་
སྐབས། ཕ་ཡུལ་པ་མགོ་ལོག་རྟག་ཤོག་ལྕགས་ཐར་རྒྱལ་དང་འཕྲད། །
170



ཊཱཀྐི་བློ་གསལ་སྒྲོལ་མའི་རྣམ་ཐར།
ཁོང་དང་བརྒྱུད་ནས་རྡོ་གྲུབ་རྒན་དང་། སྲིང་མོ་བློ་གསལ་སྒྲོལ་
གཉིས་ལ་ཕྱག་ཡིག་ཕུལ་ཡོད། དེའང་སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལྡེབ་༡༤༣་ན། “མཛོད་དགེའི་ཐང་སྐོར་
དུ་སླེབས་དུས། མགོ་ལོག་རྟག་ཤོག་ལྕགས་ཐར་རྒྱལ་དང་ལན་
གཅིག་ཕྲད། དེར་རྗེ་བླ་མའི་སྐུ་དྲུང་དུ་བྱང་ཕྱོགས་མཚོ་སྔོན་དུ་འགྲོ་
བའི་དགོངས་ཞུས་དང༌། ལན་གཅིག་གཟུགས་སྐུ་མཇལ་བ་མེད་
ཀྱང༌། སྐྱེ་ཀུན་བྲལ་བ་མེད་པའི་སྨོན་ཚིག་གི་ཞུ་ཤོག་དང༌། སྲིང་མོ་
ཡང་རྗེ་བླ་མ་བཞུགས་རིང་བར་ལ་སྐུ་དྲུང་དུ་བཅར་བ་དང་། དེ་
རྗེས་ང་རང་བསྙེག་ནས་མིང་སྲིང་གཉིས་པོ་དབེན་པའི་རི་ལ། ལྷ་
ཆོས་གཤའ་མ་ཞིག་སྒྲུབ་དགོས་ཀྱི་ཡི་གེ་བསྐུར། བློ་གསལ་སྒྲོལ་དེ་
ནས་ཤུལ་ལམ་རིམ་བགྲོད་ཀྱིས་སོང་བ།” ཞེས་གསུངས་པས་སོ། །
དགུང་ལོ་ཉི་ཤུ་པ་ལྕགས་སྦྲུལ་(སྤྱི་ལོ་1821)ལོར། རྡོ་གྲུབ་རྒན་
སྐུ་གཤེགས་པས། རྡོ་གྲུབ་རྒན་གྱི་གདན་ས་གཉིས་པ་ཡར་ཀླུང་པདྨ་
བཀོད་ནས། ཌཱཀྐི་མ་དང༌། ཀློང་གསལ་སོགས་དཔོན་གཡོག་བདུན་
སྐྱབས་མགོན་རིན་པོ་ཆེ་གདན་འདྲེན་ལ་རེབ་གོང་གི་གནས་གླིང་རྒྱ་་
ཨ་མྱེ་ལྷ་རི་ལ་བྱོན། གླིང་རྒྱ་སྔགས་ཁང་ནས་སྐྱབས་མགོན་དང་ཌཱཀྐི་
མ་སྟོན་འཁོར་ཞལ་འཛོམས། ཌཱཀྐི་མས་རྡོ་གྲུབ་རྒན་གྱི་ཞལ་ཆེམས་
དང་ཕྱག་ཡིག་བཅས་ལྷག་ལུས་མེད་པར་སྐྱབས་མགོན་ལ་ཞུས་ཤིང་་་
ཕུལ། དེ་ནས་སྐྱབས་མགོན་དང་ཌཱཀྐི་མ་འཁོར་བཅས་གླིང་རྒྱ་
སྔགས་ཁང་ནས་མགོ་ལོག་བར་དུ་མཉམ་དུ་བྱོན། དེ་ནས་ཌཱཀྐི་མ་
171



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མགོ་ལོག་ཕ་ཡུལ་དུ་བཞུགས། སྐྱབས་མགོན་འཁོར་བཅས་གྲུབ་རྒན་
གྱི་གདན་ས་ཡར་ཀླུང་པདྨ་བཀོད་དུ་ཕེབས་ཡོད་དེ། སྐྱབས་མགོན་
གྱི་（ རང་རྣམ་མཁའ་འགྲོའི་ཞལ་ལུང་》ལྡེབ་༡༦ ༡ན། “ མཚམས་
གྲོལ་ཏེ་སྔགས་མང་གིས་བཀའ་བརྒྱད་སྒྲུབ་པ་གླིང་རྒྱའི་སྔགས་ཁང་་་
དུ་འཚོགས་སྐབས། ཁམས་ནས་རང་གི་སྲིང་མོ་བློ་གསལ་སྒྲོལ་མ་
དང་། རྗེ་བླ་མའི་ཚ་དབོན་ཀློང་གསལ་གཙོས་དཔོན་གཡོག་བདུན་
ཙམ་འབྱོར་བྱུང་བར། རྗེ་བླ་མ་ཐམས་ཅད་མཁྱེན་པ་ཆེན་པོ་
དགོངས་པ་ཆོས་དབྱིངས་སུ་ཐིམ་ཚུལ་དང་ཞལ་ཆེམས་གསུང་ཤོག་་་་
བཅས་འབྱོར་ཞིང་། ང་རང་ཡར་འོང་དགོས་ཀྱི་བསུ་བ་དང་སྟབས་
གཅིག །སྲིང་མོ་ཡང་ང་རང་མ་བསྡད་པའི་ཤུལ་ཏུ་རྗེ་བླ་མ་འདའ་
ཁར་ཐུགས་དགོངས་ཡོངས་སུ་རྫོགས་པར་བྱས་འདུག །ཕྱི་ནང་
གསང་གསུམ་གྱི་ཞལ་ཆེམས་བསླབ་སྟོན་སོགས་ལྷག་ལུས་མེད་པར་་་
གནང་འདུག་པ། སྔར་གྱི་རྨི་ལམ་ལུང་བསྟན་བཅས་ཀྱིས་ཡར་ལོག་
རྒྱུའི་བློ་ཐག་གཅིག་ཏུ་བཅད། དེ་ནས་བླ་བྲང་བཀྲ་ཤིས་སྒོ་
མངས་ནས་གསང་ཁོག་དང༌། དངུལ་རྭ་ལྷ་སྡེ་སོགས་བརྒྱུད་དེ་མགོ་
ལོག་ཏུ་སླེབས། སྲིང་མོ་རེ་ཞིག་ཕ་ཁྱིམ་དུ་བསྡད་ནས། ང་རང་ཡར་
ཐེག་པས་སྐྱབས་མགོན་ཆོས་ཀྱི་རྒྱལ་པོའི་གདན་ས་ཡར་ཀླུང་པདྨ་་་་
བཀོད་དུ་སླེབས། རྗེ་བླ་མའི་གདུང་རུས་རིང་བསྲེལ་བཅས་བུམ་
པར་བཞུགས་འདུག་པར། ཕྱག་མཆོད་དང་གསོལ་འདེབས་སྨོན་ ་
ལམ་ སོགས་ ཞག་ བདུན་ གྱི་ བར་ དུ་ གང་ ལྕོགས་ བྱས། ” ཞེས་
172



ཊཱཀྐི་བློ་གསལ་སྒྲོལ་མའི་རྣམ་ཐར།
གསུངས་སོ། །
བརྒྱད་པ། རྡོ་རྫོང་རི་ཁྲོད་ལ་བཞུགས་པའི་སྐོར།
དགུང་ལོ་ཉེར་གཅིག་པ་ཆུ་རྟ་(སྤྱི་ལོ་1822) ལོར། ཌཱཀྐི་མ་དང་
སྐྱབས་མགོན་རིན་པོ་ཆེ་རྣམ་གཉིས་ཀྱིས་གཉན་པོ་གཡུ་རྩེའི་རི་རྒྱུད་
རྡོ་ཡི་རྫོང་ཆེན་དུ་རི་ཁྲོད་གསར་དུ་བཞེངས། སྐྱབས་མགོན་གྱི་དྲུང་
ནས་སྔོན་འགྲོའི་ཁྲིད་སོགས་བཞེས། ལོ་དེར་ཌཱཀྐི་མ་ལ་སྔགས་སྲུང་
མའི་ཞལ་གཟིགས་ལུང་བསྟན་བྱུང༌། སྐྱབས་མགོན་ལ་སྐུ་གེགས་
བྱུང་བ་ཁོང་གི་ཐུགས་བསྐྱེད་ཀྱིས་བཟློག་པར་མཛད། ཕྱི་ནང་གི་
འཕྲིན་ལས་ཐམས་ཅད་བསྒྲུབས་ནས་རེ་ཞིག་གནས་དེར་བཞུགས་ཏེ།
སྐྱབས་མགོན་གྱི་（རང་རྣམ་མཁའ་འགྲོའི་ཞལ་ལུང་》ལྡེབ་༡༦༥ན།
“ ལོ་གསར་རྙིང་གི་མཚམས་དེར་མགོ་ལོག་ཏུ་སླེབས་ནས། རྡོ་རྫོང་
དུ་བྲག་ཕུག་གསར་བ་ཞིག་བསྐྲུན་ཞིང་། ངེད་ཅག་མིང་སྲིང་གཙོས་
འདུས་པ་ཁ་ཤས་ཀྱིས་མཁའ་འགྲོའི་གསང་ལུང་ལྟར་སྒྲུབ་པ་དང་་་་
རྟེན་འབྲེལ་གྱི་སྣ་ཁ་བསྒྲིག་པར་སེམས་ཀྱང་། སྨོན་ལམ་ལོག་པའི་
དམར་རྒྱན་ཁྲོམ་སྐྱིད་དབང་བཙན་ཞིང་རང་ཡང་ཉམས་རྟོགས་ཀྱི་་
རྩལ་འགྲིབ་པས། རྟེན་འབྲེལ་བྱ་སྤྱོད་ཀུན་མོག་པར་གྱུར། འདུས་པ་
ཁ་ཤས་ལ་སྔོན་འགྲོའི་ཁྲིད་བསྡུས་ཙམ་བྱས། བར་སྐབས་མཁའ་
འགྲོ་འཁྲེན་པའི་རྒྱུས། ལུས་སེམས་བྲལ་ལ་ཁད་པའི་རྟགས་མཚན་
173



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འགའ་རེ་བྱུང་ཡང་། སྲིང་མོའི་སྨོན་ལམ་དྲག་པོའི་མཐུ་དང༌།
ཁམས་ཀྱི་ཙཱ་རི་ཊའི་དཔའ་བོ་ཌཱཀྐིའི་ནུས་པས་བཟློགས་སོང་། གཡུ་
རྩེའི་མཚོ་འགྲམ་དུ་ལན་གཅིག་སོང་བས་སྒོ་གསུམ་གྱི་སྒྲིབ་པ་སལ་་་་
ཞིང་། སླར་རྡོ་རྫོང་དུ་པདྨ་རྒྱལ་པོའི་སྒྲུབ་པ་ས་བཅད་མ་སྟོང་ཙམ་
བྱས། དེར་ལན་གཅིག་སྲིང་མོ་ལ་གསང་ཚུལ་གྱིས་སྔགས་ཀྱི་སྲུང་མ་
བབས་ཏེ། ད་ནི་ཡུལ་འདིར་མ་སྡོད་པར་དམ་ཉམས་རྣམས་དང་སོ་
སོར་ཕྱེས་ལ། གནས་ཆེན་ཐུགས་རྗེ་ཆེན་པོར་སོངས་ཤིག་གསུངས་
འདུག་པ་ལྟར་ཆས། སྲིང་མོ་ནི་ཕ་རྒན་གྱིས་འོང་དུ་མ་སྟེར།” ཞེས་
གསུངས་སོ། །ལོ་འདི་ནས་བཟུང་སྟེ་སྐྱབས་མགོན་མིང་སྲིང་གཉིས་
པོ་སྒར་གཞི་གཅིག་ཏུ་མཛད་ཅིང་། ཊཱཀྐི་མས་སྐྱབས་མགོན་གྱི་
འཕྲིན་ལས་སྒྲུབ་པའི་གྲོགས་ཁོ་ན་མཛད་དེ་བཞུགས་སོ། ། །
དགུང་ལོ་ཉེར་གཉིས་པ་ཆུ་ལུག་(སྤྱི་ལོ་1823) ལོར། ཊཱཀྐི་མ་རྡོ་
རྫོང་རི་ཁྲོད་དང་། སྐྱབས་མགོན་རིན་པོ་ཆེ་རྒྱལ་རོང་ཁྲོ་སྐྱབས་
ཐུགས་རྗེ་ཆེན་པོ་ན་བཞུགས། སྐབས་དེར་སྐྱབས་མགོན་གྱིས་ཌཱཀྐི་
མ་བསུ་བའི་ཕོ་ཉ་མགོ་ལོག་ཏུ་བརྫངས། དེ་ནས་ཌཱཀྐི་མ་འཁོར་
བཅས་མགོ་ལོག་རྡོ་རྫོང་རི་ཁྲོད་ནས་རིམ་བཞིན་རྒྱལ་རོང་གི་ཡུལ་ཚ་
ཁ་རྒྱལ་བཀྲ་ཤིས་ཐང་ལ་འབྱོར། ཡུལ་དེར་སྐྱབས་མགོན་འཁོར་
བཅས་དང་ཞལ་འཛོམས་སོ། །དེ་ནས་སྐྱབས་མགོན་གྱིས་ཌཱཀྐི་མ་
གཙོར་བྱས་ཕྱོགས་འདུས་ཀྱི་སློབ་མ་བརྒྱ་ཕྲག་ལྷག་ལ་སྔོན་འགྲོའི་རྩ་་
རླུང་ཁྲིད་དང་དབང་སོགས་གསུངས། སྐབས་དེ་དག་དུ་ཌཱཀྐི་མ་ལ་
174



ཊཱཀྐི་བློ་གསལ་སྒྲོལ་མའི་རྣམ་ཐར།
དབང་གི་མཁའ་འགྲོ་མ་རྣམས་དངོས་སུ་བབས། དབང་ཁྲིད་ཀྱི་བྱ་
བ་རྣམས་ལ་མཐུན་རྐྱེན་བླ་ན་མེད་པ་བསྒྲུབས་པ་དང༌། བར་སྣང་
ཁམས་སུ་ལུས་སྐྱིལ་ཀྲུང་གིས་བཞུགས་པ་དང་། ཕཊསྒྲ་དྲག་པོའི་
རྐྱེན་གྱིས་གནས་སྤར་ཞིང་བེམ་པོར་གྱུར་པ་དང༌། སླར་ཡང་རྣམ་
ཤེས་བཀུག་ནས་བེམ་པོར་འཛུད་པ་སོགས་ངོ་མཚར་བའི་རྫུ་འཕྲུལ་་་
དཔག་ཏུ་མེད་པ་མཛད་ཅིང་། ཞག་བདུན་ཕྲག་གི་བར་དུ་འཚོ་བའི་
ཟས་ལ་ལོངས་སུ་མི་སྤྱོད་ཅིང༌། གཉིད་སྤངས་ནས་ཉིན་མཚན་ཀུན་
ཏུ་ཉམས་མགུར་དང༌། མཁའ་འགྲོའི་བརྡ་སྐད་སྣ་ཚོགས་བསྒྲགས་
ནས་མཁའ་འགྲོ་འདུ་བའི་ཐབས་ལ་འབད་པ་སོགས་རྟགས་དང་་་་་་
མཚན་མ་བསམ་གྱིས་མི་ཁྱབ་པ་བྱུང་ཡོད་དེ། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལྡེབ་༡༦༦ན། “ལུག་ལོ་
གསར་ཚེས་ནས་བཟུང་། ཏཱ་རེ་ལྷ་མོའི་སྤྲུལ་པ་ལྕམ་ཆེན་མོའི་( སྲིང་
མོ་ཌཱཀྐི་མ)གཙོས་དམ་ལྡན་ཀུན་བསྡུས་ཤིང་། ལོ་ཤས་བར་རྟེན་
འབྲེལ་བཟང་པོའི་སྣ་ཁ་ཁོ་ན་བསྒྲིག་དགོས་གསུངས་པ་ལྟར། སྲིང་
མོ་ཡང་བསུ་བར་བཏང་། ངེད་རང་རྣམས་ཀྱང་ཐུགས་རྗེ་ཆེན་པོར་
ཕྱག་སྐོར་རྫོགས་འཕྲལ། འབྲོང་རྫོང་ནས་བརྒྱུད། ཚ་ཁ་རྒྱལ་བཀྲ་
ཤིས་ཐང་ཟེར་བར་སླེབས། མ་དང་སྲིང་མོ་སོགས་ཀྱང་འབྱོར། ང་
རང་ཞག་བརྒྱ་ཕྲག་གི་བར་ཡུལ་བཞི་པདྨ་སེང་གེའི་གཙོས་ཉེ་སྐོར་ཀྱི་
འདུས་པ་བརྒྱ་ཕྲག་ཙམ་ལ། སྔོན་འགྲོའི་རྩ་རླུང་གི་ཁྲིད་བྱས།
སྐབས་རྣམས་སུ་སྣང་བ་གང་ཤར་གྱི་བྱིས་པའི་རྩེད་འཇོ་ལྟར་རྟེན་་་་
175



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འབྲེལ་སྣ་ཚོགས་དཔའ་བོ་མཁའ་འགྲོ་དགྱེས་པའི་ཐབས་ལ་འབད།
དེར་སྐབས་ཤིག་བླ་མ་དཔལ་དགེས་སྣ་དྲངས། སྲིང་མོ་མཆོག་གི་
གཙོ་གྱུར་དམ་ལྡན་བདུན་ཙམ་ལ་ཡེ་ཤེས་མཁའ་འགྲོ་མ་དངོས་སུ་་་་
བྱིན་ཕེབས་ཅིང་རྟེན་འབྲེལ་གྱི་སྒོ་འཕར་ཕྱེས། དབེན་པ་ཞིག་ཏུ་
ཚོགས་ཀྱི་འཁོར་ལོ་རྒྱ་ཆེན་པོ་བསྐོར་བ་ལ། སྲིང་མོ་ཆེན་མོ་ལ་ཌཱཀྐི་
ས་འཛིན་ཆེན་མོ་བརྫུས་ཤིང་དཀྱིལ་འཁོར་གྱི་བྱ་བ་ཀུན་བསྒྲུབས།
གཞན་མི་ཕོ་མོ་ལྔ་ལ་མཁའ་འགྲོ་སྡེ་ལྔ་བབས་ཤིང་བརྡ་སྣ་ཚོགས་་་་་
སྟོན། དཔལ་དགེ་ལ་སེང་ཧ་མུ་ཁ་བབས་པས་ས་མཚམས་འཛིན།
པདྨ་སེང་གེ་རྒྱ་གྲྭ་བ་བརྫུས་ནས་བགེགས་འདུལ། རིགས་ངན་
གཉིས་བདུད་མོ་རང་གཟུགས་ངོམ་ཞིང་དཀྱིལ་འཁོར་གྱི་ཕྱིར་བྲོས།
གཞན་འདུས་པ་རྣམས་ཀྱང་ཆོས་ཉིད་ཉམས་ཀྱི་སྣང་བ་རབ་ཏུ་འུར་
ཞིང༌། རྡོ་རྗེའི་གླུ་གར་བསྒྱུར་བ་དང་། སཾ་སྐྲྀ་ཏའི་སྐད་སྨྲ་ཞིང་ཉིན་
ཞག་ཕྲུག་གཅིག་ཏུ་གཏད་མེད་རྒྱ་ཡན་གྱི་ངང་དུ་གནས། དཀྱིལ་
འཁོར་ལ་འཇའ་འོད་འཁྱིལ་བ་དང་། ཚོགས་རྫས་རོ་ནུས་ཕུན་སུམ་
ཚོགས་པ། དྲི་བཟང་ངད་པ་འཐུལ་བ་སོགས་ཐུན་མོང་གི་རྟགས་
མཚན་སོགས་ནི་དཔག་ཏུ་མེད། སྐབས་དེར་གསང་བ་རྨད་དུ་བྱུང་
བའི་རྟེན་འབྲེལ་ཕུན་སུམ་ཚོགས་པར་གྱུར། སྲིང་མོ་ཆེན་མོ་ལ་ཡང་
ཊཱཀྐི་པདྨ་འབུམ་སྡེར་བརྫུས་ཤིང་། བར་སྣང་ལ་སྐྱིལ་ཀྲུང་གིས་
བཞུགས་པ་དང་། ཕཊ སྒྲ་དྲག་པོའི་རྐྱེན་གྱིས་གནས་སྤར་ཞིང་བེམ་
པོར་གྱུར་པ་དང་། སླར་ཡང་རྣམ་ཤེས་བཀུག་ནས་བེམ་པོར་འཛུད་
176



ཊཱཀྐི་བློ་གསལ་སྒྲོལ་མའི་རྣམ་ཐར། །
པ་སོགས་ངོ་མཚར་བའི་རྫུ་འཕྲུལ་དཔག་ཏུ་མེད་པ་མཛད་ཅིང་།
ཞག་བདུན་ཕྲག་གི་བར་དུ་འཚོ་བའི་ཟས་ལ་ལོངས་སུ་མི་སྤྱོད་ཅིང་།
གཉིད་སྤངས་ནས་ཉིན་མཚན་ཀུན་ཏུ་ཉམས་མགུར་དང་། མཁའ་
འགྲོའི་བརྡ་སྐད་སྣ་ཚོགས་བསྒྲགས་ནས་མཁའ་འགྲོ་འདུ་བའི་ཐབས་
ལ་འབད་པར་གདའ། དེ་ནས་ཞག་བདུན་གྱི་རྟེན་འབྲེལ་ཆེན་མོ་
མཐའ་ལེགས་པར་རྫོགས།” ཞེས་གསུངས་སོ། །གོང་དུ་སྨོས་པའི་
སྐྱབས་མགོན་གྱི་ཆོས་འཁོར་བསྐོར་བའི་གནས་དེ་རང་རྣམ་ལས་་་་་
གསལ་ཁ་མ་བྱུང་མོད། འོན་ཀྱང་ཆོས་འཁོར་སོགས་ཀྱི་བྱ་བ་རྣམས་
མཇུག་རྫོགས་ནས། མགོ་ལོག་དང་གཙང་སྟོད་སྨད་སོགས་སུ་བྱོན་
འདུག དེ་ནས་ཕྱིར་རྒྱལ་རོང་ཕྱོགས་སུ་ཕེབས། དགུན་ཁྲོ་སྐྱབས་
ཐུགས་རྗེ་ཆེན་པོའི་མདུན་ཕྱོགས་ཀྱི་རི་རྒྱུད་འབྲོང་རྫོང་ས་ཝ་ཧའི་རི་
ཁྲོད་ལ་བཞུགས། གནས་དེར་མཚོ་རྒྱལ་གྱི་སྤྲུལ་པ་སྲས་མོ་མཁའ་
དབྱིངས་སྒྲོལ་མའང་དགུན་དེར་འཁྲུངས། འབྲོང་རྫོང་ས་ཝ་ཧའི་རི་
ཁྲོད་ནི་སྐྱབས་མགོན་དང་ཌཱཀྐི་གཉིས་ཀྱི་གདན་ས་གཙོ་བོ་ཞིག་ཡིན་་་
པས། ཆོས་འཁོར་བསྐོར་བའི་གནས་དེ་འབྲོང་རྫོང་ས་ཝ་ཧའི་རི་
ཁྲོད་དེ་ཡིན་པ་འདྲའོ། །དེང་སྐབས་ཀྱང་སྐྱབས་མགོན་དང་ཌཱཀྐི་མ་
གཉིས་ཀྱི་མཚམས་ཁང་གི་ཤུལ་གསལ་པོར་བཞུགས། མ་ཟད་ཌཱཀྐི་
མའི་མཚམས་ཁང་ཡིན་པ་འདྲ་བ་ཞིག་ཨ་མདོ་རེབ་གོང་གི་སྔགས་པ་
ཞིག་གིས་ཞིག་གསོས་བྱས་འདུག་གོ། །
དགུང་ལོ་ཉེར་གསུམ་པ་ཤིང་སྤྲེལ་ལོ་(སྤྱི་ལོ་1824)ལོར། ཌཱཀྐི་
177



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མ་དང་སྐྱབས་མགོན་འཁོར་བཅས་འབྲོང་རྫོང་སར་ཝ་ཧའི་རི་ཁྲོད་་་
ནས་འཛམ་ཐང་འཛིར་ཀའི་བར་མཉམ་དུ་ཕེབས། དེ་ནས་ཌཱཀྐི་མ་
འཁོར་བཅས་མགོ་ལོག་རྡོ་རྫོང་རི་ཁྲོད་དུ་ཕེབས་ནས་བཞུགས།
སྐྱབས་མགོན་འཁོར་བཅས་ཡར་ཀླུང་པདྨ་བཀོད་བརྒྱུད་དེ། སྡེ་
དགེའི་རྒྱལ་ས་ལྷུན་གྲུབ་སྟེང་དང་། རྫ་ཆུ་ཁའི་ཕྱོགས་སུ་ཕེབས། དེ་
ནས་ཕྱིར་རྡོ་རྫོང་རི་ཁྲོད་དུ་ཕེབས་སོ། །ལོ་དེར་ཌཱཀྐི་མ་ལ་ཡེ་ཤེས་ཀྱི་
མཁའ་འགྲོ་མ་རྣམས་དངོས་སུ་བབས་ཏེ། ལུང་བསྟན་དང་རྟེན་
འབྲེལ་གྱི་ཆོས་མང་དུ་གསུངས་ཞིང༌། འཁོར་སློབ་ཀུན་ཀྱིས་ཉི་
མཚན་མེད་པར་རྟེན་འབྲེལ་གྱི་ཆོས་ལ་འབད་པ་བྱས་པས། སྐྱབས་
མགོན་གྱི་སྐུ་གེགས་ཀྱང་བཟློགས། ལོ་དེར་སྐྱབས་མགོན་དང་ཌཱཀྐི་
མ་འཁོར་བཅས་འབྲོང་རྫོང་རི་ཁྲོད་ནས་མཚམས་སྒྲུབ་དང་བསྟན་་་་་
འགྲོའི་དོན་མཛད་དེ་རེ་ཞིག་བཞུགས། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལྡེབ་༡༦༩ན། “སྐྱབས་རྗེའི་དབོན་
འཇིགས་བྱང་སྡེ་དགེའི་ཆེད་གཏད་ཀྱིས་ང་རང་འབོད་པ་བཏང་བ་་་
ཡང་སླེབས། ངེད་ཅག་འཁོར་བཅས་ཀུན་སར་ཝཱ་ཧ་ནས་ཐེག་ཅིང་།
ཡུལ་བཞིར་སླེབས་དུས་ཕ་རྒན་ཡང་ཐུགས་རྗེ་ཆེན་པོར་མཇལ་་་་་་་་
འདོད་ཀྱིས་བྱུང་བར། ཕྱག་མཇལ་གྲུབ་ནས་ཡར་འཁོར་འཕྲལ།
ལམ་དུ་ཞུགས་ཤིང་འཛིར་ཀ་མདའ་ནས་ཕ་མ་སྲིང་མོ་རྣམས་མགོ་་་་་
ལོག་ཏུ་སོང་ཞིང་། ང་རང་སྡེ་དགེའི་ཕྱོགས་སུ་ཐེག་ཅིང་སོ་སོར་
གྱེས།” ཞེས་པ་དང་། དེ་ནས་ལྡེབ་༡༧༣ན། “ མགོ་ལོག་དུ་སླེབས།
178



ཊཱཀྐི་བློ་གསལ་སྒྲོལ་མའི་རྣམ་ཐར།
རྡོ་རྫོང་དུ་བསྙེན་སྒྲུབ་ཕྲན་བུ་དང་། སྲིང་མོ་ཆེན་མོ་ཡེ་ཤེས་ཀྱི་ཌཱཀྐི་
མ་རྣམས་མངོན་སུམ་དུ་བརྫུས་ནས། རྟེན་འབྲེལ་གྱི་ཐབས་དུ་མས་
ལུང་བསྟན་ཞིང་བསྒོ་བར་མཛད་ནས། ཉེ་བར་གནས་པ་རྣམས་
ཉིན་མཚན་གཡེལ་བ་མེད་པར་སྙིང་སྟོབས་དྲག་པོ་བསྐྱེད་ཅིང་། ལོ་
དེའི་ཚེའི་ཀེག་ཆེན་བཟློག” ཅེས་གསུངས་སོ། །
དགུང་ལོ་ཉེར་བཞི་པ་ཤིང་བྱ་(སྤྱི་ལོ་1825) ལོར། ཊཱཀྐི་མ་དང་
སྐྱབས་མགོན་འཁོར་བཅས་རྡོ་རྫོང་རི་ཁྲོད་ནས་མགོ་ལོག་གི་ཡུལ་་་་་
པདྨ་རི་མཐོར་ཕེབས། གནས་དེར་ཡུན་ཙམ་བཞུགས། སྐབས་དེར་
གླིང་ལྷ་རྣམས་ཀྱིས་བསུ་བ་སོགས་ངོ་མཚར་བའི་ལྟས་བསམ་གྱིས་མི་་
ཁྱབ་པ་བྱུང་ཞིང་། མ་ཅིག་གྲུབ་པའི་རྒྱལ་མོས་དངོས་སུ་ཚེ་དབང་
གནང་བ་དང་། ཊཱཀྐི་མ་ལ་མཁའ་འགྲོ་མ་རྒོད་ལྕམ་དཀར་མོ་བབས་
ཏེ་ཚེའི་བཅུད་ཉམས་པ་ཀུན་གསོ་བར་མཛད། གླིང་གེ་སར་གྱི་སྒྲུབ་
ཁང་སོགས་ནས་སྒྲུབ་པར་གནས་ནས་རེ་ཞིག་བཞུགས་སོ། །དེ་ནས་
སྐྱབས་མགོན་དང་ཌཱཀྐི་མ་འཁོར་བཅས་ཕྱིར་རྡོ་རྫོང་རི་ཁྲོད་དུ་་་་་་་
ཕེབས་ཏེ་བཞུགས་སོ། །དེ་ནས་སྐྱབས་མགོན་དང་ཌཱཀྐི་མ་འཁོར་
བཅས་རྡོ་རྫོང་རི་ཁྲོད་ནས་རིམ་བཞིན་འཛིར་ཀ་བརྒྱུད་དེ་ཡུལ་བཞི་་
དང༌། ཐུགས་རྗེ་ཆེན་པོ། འབྲོང་རྫོང་སར་ཝཱ་ཧའི་རི་ཁྲོད་སོགས་སུ་
ཕེབས་ནས་བསྟན་འགྲོའི་དོན་མཛད་དེ་གནས་སྐབས་བཞུགས་སོ། །
དེ་ནས་ཌཱཀྐི་མ་འབྲོང་རྫོང་སར་ཝ་ཧའི་རི་ཁྲོད་ནས་ཕྱིར་མགོ་ལོག་་་་
རྡོ་རྫོང་རི་ཁྲོད་དུ་ཕེབས། སྐྱབས་མགོན་རྒྱལ་རོང་ཕྱོགས་ནས་
179



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
བསྟན་འགྲོའི་དོན་མཛད་དེ་རེ་ཞིག་བཞུགས། སྐྱབས་མགོན་གྱི་
（རང་རྣམ་མཁའ་འགྲོའི་ཞལ་ལུང་》ལྡེབ་༡༧༤ན། “དེ་ནས་
ཌཱཀྐིའི་ལུང་བསྟན་ལྟར་བྱ་ལོ་ཟླ་བ་དང་པོར། རྨ་ཡུལ་པདྨ་རི་མཐོར་
ངེད་ཅག་མིང་སྲིང་གྲྭ་འཁོར་བཞི་ཙམ་བཅས་སོང་། གླིང་ལྷ་རྣམས་
ཀྱིས་བསུ་བ་དང་ངོ་མཚར་བའི་ལྟས་བཟང་སྣ་ཚོགས་ཀྱང་བྱུང་།
པདྨ་རྒྱལ་པོའི་འཕྲིན་ལས་ཀྱི་སྤྲུལ་པ་གེ་སར་སྐྱེས་མཆོག་ནོར་བུ་དགྲ་
འདུལ་གྱི་སྒྲུབ་གནས་སེང་ལུའི་སྒོམ་ཁང་ཁྲ་མོ་ཞེས་པའང་རྙེད།
དེར་ཞག་བདུན་ཙམ་བསྡད། མ་ཅིག་གྲུབ་པའི་རྒྱལ་མོ་མངོན་སུམ་
མིག་གི་སྤྱོད་ཡུལ་དུ་གྱུར་ནས་ཚེ་དབང་བསྐུར་ནས། སྲིང་མོར་རྒོད་
ལྕམ་དཀར་མོ་ཕེབས་ཅིང་ཚེ་བཅུད་གསོས། གླིང་གི་བླ་ཟོག་དང་ཕ་
ཆོས་སོགས་ཀྱི་གཏེར་རྣམས་བསྟན་ཀྱང་། ས་གཏེར་ནི་སླར་ཡང་
འཛམ་གླིང་ས་བཅུད་དུ་གཏེར་བདག་རྣམས་ལ་གཉེར་ཁ་དམ་པར་་་་་
བྱས། ཟོ་དོར་དགྲ་བླ་ཀུན་ལ་མངལ་གསོལ་དབུགས་དབྱུང་གཟེངས་
བསྟོད་སོགས་བྱས་ཤིང༌། རྟེན་འབྲེལ་གྱི་འཕྲོ་ཅན་གྱིས་ཕྱིར་ལོག །
དེར་རྫ་ཆུ་ཁ་ནས་གྲྭ་པ་སྒར་གཞི་སོགས་ཀྱང་སླེབས། རེ་ཞིག་ངེད་
ཅག་མིང་སྲིང་གཙོས་སྒར་གཞི་ཀུན་ཐེག་ཅིང་། འཛིར་ཀ་ནས་
བརྒྱུད་ཡུལ་བཞིར་སླེབས། དེར་བླ་མ་པདྨ་སེང་གེའི་རེ་འདོད་
བསྐང་ཕྱིར་རེ་ཞིག་འོམ་འགོར་བསྡད། ཀློང་སྙིང་དབང་ལུང་ཙམ་
བྱས། ཉམས་པ་ཅན་ཁ་ཤས་བྱུང་བ་དང་སྨོན་ལམ་ལོག་པའི་རིགས་
ངན་མོ་དག་གི་རྐྱེན་གྱིས་མྱུ་གུ་སད་ཀྱིས་ཁྱེར་བ་ལྟར་རྟེན་འབྲེལ་རེ་་་
180



ཊཱཀྐི་བློ་གསལ་སྒྲོལ་མའི་རྣམ་ཐར།
ཞིག་མོག་པོར་གྱུར། དེར་ཕུན་ཚོགས་རྫོང་ནས་བསུ་བ་སླེབས་པ་
ལྟར་ཐེག་ཅིང་། ཐུགས་རྗེ་ཆེན་པོར་ཕྱག་མཇལ་ཙམ་བྱས་ནས་
འབྲོང་རྫོང་སར་ཝཱ་ཧར་སླེབས་ཚེ། སོ་སོར་གྱེས་ནས་སྲིང་མོ་མགོ་
ལོག་དུ་བྱོན། ང་རང་ཕུན་ཚོགས་རྫོང་དུ་སོང་།” ཞེས་གསུངས་སོ། །
དགུང་ལོ་ཉེར་ལྔ་པ་མེ་ཁྱི་(སྤྱི་ལོ་1826)ལོར། ཌཱཀྐི་མ་རྡོ་རྫོང་རི་
ཁྲོད་ནས་བསྟན་འགྲོའི་དོན་མཛད་དེ་བཞུགས། ལོ་དེར་སྐྱབས་
མགོན་རིན་པོ་ཆེ་རྒྱལ་རོང་གི་ཡུལ་འབྲོང་རྫོང་སར་ཝ་ཧའི་རི་ཁྲོད་་་
ནས་མགོ་ལོག་ཏུ་བྱོན་སྐབས་ཌཱཀྐི་མ་དང་ཞལ་འཛོམས། དེ་ནས་
སྐྱབས་མགོན་ཕྱིར་བྱོན་སྐབས་ཌཱཀྐི་མ་ཡང་སྐྱབས་མགོན་དང་ལྷན་་་
དུ་འབྲོང་རྫོང་སར་ཝཱ་ཧའི་རི་ཁྲོད་དུ་ཕེབས། གནས་དེར་རེ་ཞིག་
བཞུགས། དེ་ནས་ཌཱཀྐི་མ་ཕྱིར་རྡོ་རྫོང་རི་ཁྲོད་དུ་བྱོན་ནས་བཞུགས་
ཏེ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་
༡༧༥ན། “སྐབས་ཤིག་མགོ་ལོག་ཏུ་སྐོར་ཙམ་ཕྱིན། སྲིང་མོ་ཡང་
འབྲོང་རྫོང་དུ་སྐོར་ཙམ་བྱོན་ནས་ཡར་ཐེག །ང་རང་སོ་མང་དུ་ལན་
གཅིག་ཕྱིན། ཨ་བ་ཏོ་ཏ་རོ་སྟག་སྐྱབས་དང༌། ནག་ཉོ་བླ་མ་བཟོད་
པ་སོགས་དོན་གཉེར་འགའ་ལ་ཀློང་སྙིང་དབང་ལུང་བྱས། རྒྱལ་པོ་
ལ་ཡང་མཇལ་འཕྲད་ཆོས་འབྲེལ་ཙམ་གྱི་ཐོག་ཕྱིར་ལྡོག་( འབྲོང་རྫོང་
སར་ཝཱ་ཧའི་རི་ཁྲོད)” ཅེས་གསུངས་སོ།།
181



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དགུ་པ། རྨ་ཡུལ་པདྨ་རི་མཐོ་ལ་བཞུགས་པའི་སྐོར།
དགུང་ལོ་ཉེར་དྲུག་པ་མེ་ཕག་(སྤྱི་ལོ་1827) ལོར། ཌཱཀྐི་མ་
འཁོར་བཅས་རྡོ་རྫོང་རི་ཁྲོད་ན་ཕྱི་ནང་གི་འཕྲིན་ལས་ཐམས་ཅད་་་་
བསྒྲུབས་ཏེ་བཞུགས། སྐྱབས་མགོན་རིན་པོ་ཆེ་འབྲོང་རྫོང་སར་ཝ་
ཧའི་རི་ཁྲོད་ནས་ཕྱིར་མགོ་ལོག་རྡོ་རྫོང་རི་ཁྲོད་དུ་ཕེབས་ཏེ་ཌཱཀྐི་མ་་་
འཁོར་བཅས་དང་ཞལ་འཛོམས། དེ་ནས་མཁའ་འགྲོའི་ལུང་བསྟན་
ལྟར་ཌཱཀྐི་མ་དང་སྐྱབས་མགོན་འཁོར་བཅས་རྡོ་རྫོང་རི་ཁྲོད་ནས་རྨ་་
ཡུལ་པདྨ་རི་མཐོར་ཕེབས། གནས་དེར་སྒྲུབ་པ་ཉམས་ལེན་དང་
བསྟན་འགྲོའི་དོན་མཛད་དེ་མི་ལོ་འགའ་ལ་བཞུགས། རྟེན་འབྲེལ་
ལེགས་པོར་གྱུར། གནས་དེར་ས་གླང་(སྤྱི་ལོ་1829)ལོར་རྡོ་གྲུབ་
རྒན་ཀྱི་ཐུགས་ཀྱི་སྤྲུལ་སྐུ་རིགས་སྲས་ཤེས་རབ་མེ་འབར་དང་།
ལྕགས་སྟག་(སྤྱི་ལོ་1830)ལོར་རིག་འཛིན་འཇིགས་མེད་གླིང་པའི་་་་
སྲས་འཇིགས་མེད་བདེ་ཆེན་གྱི་ཡང་སྤྲུལ་རྒྱལ་སྲས་རིག་པའི་རལ་གྲི་་
འཁྲུངས་སོ། །སྟག་ལོར་སྐྱབས་མགོན་རྒྱལ་རོང་ཕྱོགས་སུ་ཕེབས།
ཌཱཀྐི་མ་དགུང་ལོ་ཉེར་དྲུག་པ་མེ་ཕག་( སྤྱི་ལོ་1827)ལོ་ནས་དགུང་ལོ་
སུམ་ཅུ་པ་ལྕགས་ཡོས་(སྤྱི་ལོ་1831)ལོ་སྟེ་མི་ལོ་ལྔ་ལ་གནས་ཆེན་་་་་
པདྨ་རི་མཐོ་ནས་བསྟན་འགྲོའི་དོན་དང་སྐྱབས་མགོན་གྱི་རིགས་་་་
སྲས་རྣམས་ལ་ཐུགས་ཁུར་དང་གསོ་སྐྱོང་མཛད་དེ་བཞུགས་པ་ལྟ་
182



ཊཱཀྐི་བློ་གསལ་སྒྲོལ་མའི་རྣམ་ཐར།
བུར་མངོན་ཏེ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》
ལྡེབ་༡༧༥ན། “ ཕག་ལོ་གསར་ཚེས་སུ་རྒྱལ་པོ་ཚེ་དབང་ལྷུན་གྲུབ་
ཀྱང༌། གཞན་སྦྱོར་གདུག་པའི་དབང་གིས་ཞི་བར་གཤེགས་པ་ལ་
སྦྱོང་ཆོག་དང་གདུང་ལས་སོགས་བགྱིས་ཤིང༌། ཤར་ཕྱོགས་མངོན་
པར་དགའ་བར་དབུགས་དབྱུང་། གནས་ཆེན་ཀགོང་སེང་གེ་
ཡངས་རྫོང་དུ་ཁྲོ་སྐྱབས་ནང་སོ་ནམ་མཁའ་ལྷུན་གྲུབ་ཀྱིས་འོང་་་་་་་
དགོས་བཀའ་ཕེབས་ལྟར་སྐོར་ཙམ་ཕྱིན། ཨོ་རྒྱན་རང་བྱུང་དང་
གནས་ལ་མཇལ་ཕྱག་སྐོར་གསུམ། ནང་སོ་རིན་པོ་ཆེ་མཇལ་འཕྲད་
དང་ཆོས་འབྲེལ་ཕུལ་ཞིང་། དགྱེས་པ་ཆེན་པོས་ཐུགས་ཡིད་གཅིག་
ཏུ་འདྲེས། མ་འོངས་པའི་རྟེན་འབྲེལ་འཕྲོ་ཅན་གྱི་མངོན་རྟོགས་
ཤར། དེ་ནས་ཕྱིར་ལོག་ཅིང་། འབྲོང་རྫོང་ནས་ཐེག་ཅིང་། མགོ་
ལོག་རྡོ་རྫོང་དུ་སླེབས། རྨ་སྟོད་དུ་ཨ་སྐྱོང་གོང་མ་དཔོན་སྡེ་ཀུན་ལ་
ཆོས་འབྲེལ་ཙམ་བྱས་ནས། ངེད་ཅག་མིང་སྲིང་གཙོས་སྟོན་འཁོར་
ཀུན། སྔོན་གྱི་ལུང་བྱང་ལྟར་པདྨ་རི་མཐོར་ལོ་གསུམ་ཙམ་བསྡད།
མི་མ་ཡིན་ཟོ་དོར་དངོས་མེད་ཀྱི་རྟེན་འབྲེལ་ཀུན་དབྱིངས་ཀྱི་རྗེ་མོ་་་་
རྣམས་དང་ཌཱཀྐིའི་རྟེན་འབྲེལ་ལ་བརྟེན་ནས་ལེགས་ལམ་དུ་གྱུར།
མི་ཡུལ་གྱི་ལེགས་ཚོགས་ཀུན་ཡུལ་དུས་གྲོགས་དང་གནས་སྐབས་་་་་
ཀྱིས་རྐྱེན་བྱས་སྣ་ཚོགས་སུ་གྱུར། གླང་ལོར་རྗེ་བླ་མའི་ལུང་བསྟན་
ལྟར་སྤྲུལ་པའི་རིགས་ཀྱི་མྱུ་གུ་གསར་པ་འཁྲུངས། སྟག་ལོ་ཡང་
རིགས་ཤིག་བྱུང་། དེ་ནས་གཞན་རྐྱེན་འཐོར་རླུང་དྲག་པོས་བསྐྱོད་
183



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དེ་སྲིང་མོ་མགོ་ལོག་རང་སར་གནས། ང་རང་ཀུན་རྒྱལ་རོང་ཕྱོགས་
སུ་འོང་ཞིང༌། ཁྲོ་སྐྱབས་ནས་བརྒྱུད་དགེ་བཤེས་རྒྱལ་སར་འབོད་པ་
ལྟར་སླེབས་ཤིང་། གསར་སྐྱེས་ཀྱི་འབྱུང་པོ་འགའ་བཏུལ། རེ་ཞིག་
སྨྱོན་པའི་བརྟུལ་ཞུགས་སུ་གནས། ཡོས་ལོར་ཀ་གོང་དུ་སྐོར་ཙམ་
སླེབས་ཤིང་། ནང་སོའི་བཞེད་དོན་ཕྲན་བུ་བསྐང་། སྔོན་སྨོན་ལས་
ཀྱིས་འབྲེལ་བའི་ལྷ་སྲས་རིན་པོ་ཆེ་ཡང་མཇལ་འཕྲད་ཙམ་བྱུང་།
སླར་དགེ་བཤེས་གནས་སུ་རེ་ཞིག་གནས་ཤིང་ལོ་མཇུག་ལྕགས་ལ་་་་
དང་ཡུ་ཐང་ནས་སོགས་འབོད་པ་བྱུང་ལྟར་ཐེག །རིམ་བཞིན་ལྷ་
སྒང་དུ་སླེབས་ཚེ་བཞག་བྲ་གངས་དཀར་བཅས་ཀྱིས་བསུ་བ་བྱུང་་་་་་
ཞིང་ངོ་མཚར་ལྟས་བཟང་སྣ་ཚོགས་མཐོང་། དར་མདོ་མཁན་ཆེན་
རྣམ་གཉིས། ས་དབང་སྲས་ལྷན་རྒྱས་ཐམས་ཅད་ལ། མཇལ་འཕྲད་
ཆོས་འབྲེལ་སོགས་ཕུལ། སྲིང་མོ་ཆེན་མོ་ཡང་དེ་གར་ཕེབས། རྟེན་
འབྲེལ་དུས་འཛོམས་བྱུང་།” ཞེས་གསུངས་སོ། །གོང་གི་རང་རྣམ་
ལས་བྱུང་བའི་“ སྟག་ལོ་ཡང་རིགས་ཞིག་བྱུང་། དེ་ནས་གཞན་རྐྱེན་
འཐོར་རླུང་དྲག་པོས་བསྐྱོད་དེ་སྲིང་མོ་མགོ་ལོག་རང་སར་གནས།
ང་རང་ཀུན་རྒྱལ་རོང་ཕྱོགས་སུ་འོང་ཞིང་།” ཞེས་གསུངས། “ སྲིང་
མོ་མགོ་ལོག་རང་སར་གནས”ཞེས་པའི་ཚིག་དེར་དཔག་ན་ཌཱཀྐི་མ་་་་
པདྨ་རི་མཐོ་ནས་མི་མཐུད་ནས་བཞུགས་པའམ། ཡང་ན་གདན་ས་
རྡོ་རྫོང་རི་ཁྲོད་དུ་ཕེབས་པ་གང་རུང་ལས་འོས་མེད་དོ། །
184



ཌཱཀྐི་བློ་གསལ་སྒྲོལ་མའི་རྣམ་ཐར།
བཅུ་པ། མི་ཉག་དར་མདོ་དང་འགུ་ཐང་
སོགས་ལ་བཞུགས་པའི་སྐོར།
དགུང་ལོ་སུམ་ཅུ་པ་ལྕགས་ཡོས་(སྤྱི་ལོ་1831)ལོར། གོང་ཞུས་
ལྟར་ཌཱཀྐི་མ་འཁོར་བཅས་པདྨ་རི་མཐོའམ། ཡང་ན་རྡོ་རྫོང་རི་ཁྲོད་
ན་བཞུགས་སོ། །དེ་ནས་མི་ཉག་ལྕགས་ལའི་རྒྱལ་ས་དར་མདོར་
ཕེབས། རྒྱལ་ས་དེར་སྐྱབས་མགོན་རིན་པོ་ཆེ་དང་ཞལ་འཛོམས་
བྱུང་། རེ་ཞིག་དར་མདོ་ནས་བསྟན་འགྲོའི་དོན་མཛད་དེ་བཞུགས་
ཏེ། སྐྱབས་མགོན་གྱི་རང་རྣམ་མཁའ་འགྲོའི་ཞལ་ལུང་》ལྡེབ་
༡༧༦ན། ཡོས་ལོར་ཀ་གོང་དུ་སྐོར་ཙམ་སླེབས་ཤིང་། ..….དར་
མདོ་མཁན་ཆེན་རྣམ་གཉིས། ས་དབང་སྲས་ལྷན་རྒྱས་ཐམས་ཅད་
ལ། མཇལ་འཕྲད་ཆོས་འབྲེལ་སོགས་ཕུལ། སྲིང་མོ་ཆེན་མོ་ཡང་དེ་
གར་ཕེབས། རྟེན་འབྲེལ་དུས་འཛོམས་བྱུང་།” ཞེས་གསུངས་སོ། །
དགུང་ལོ་སོ་གཅིག་པ་ཆུ་འབྲུག་(སྤྱི་ལོ་1832) ལོར། སྐྱབས་
མགོན་དང་ཌཱཀྐི་མ་འཁོར་བཅས་མི་ཉག་དར་མདོ་ནས་འགུ་ཐང་་་་་
རྒྱལ་སར་ཕེབས་ཏེ། ལོ་གསར་གྱི་དགའ་སྟོན་ལ་རོལ། སྙིང་ཐིག་གི་
སྒྲུབ་སྡེ་བཙུགས། སྔོན་འགྲོའི་ཆོས་སོགས་གསུངས། སྐབས་དེར་
སྐྱབས་མགོན་དང་ཌཱཀྐི་མ་རྣམ་གཉིས་ལ་རྨི་ལམ་འོད་གསལ་གྱི་་་་་་་
ཉམས་སྣང་བསམ་གྱིས་མི་ཁྱབ་པ་བྱུང་ཡོད་དེ། སྐྱབས་མགོན་གྱི་
185



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
《རང་རྣམ་མཁའ་འགྲོའི་ཞལ་ལུང་》ལྡེབ་༡༧༦ན། “ དེ་ནས་རེ་
ཞིག་དགོངས་པ་ཞུས་ཤིང་ཡུ་ཐང་དུ་སོང་། དེར་ཡུ་ཐང་རྒྱལ་པོ་ཁོ་
རང་ཡང་ཀུན་མཁྱེན་གོང་མ་དང་བླ་སློབ་ཀྱི་ལས་འབྲེལ་ཡོད་པའི་སྐྱེ་
བ་ཞིག་ཡིན་པ་དང༌། རྗེ་བླ་མའི་བྱིན་རླབས་ཀྱི་ནིར་མ་ཀ་ཞིག་དང༌།
ས་སྐྱ་པའི་བུ་སློབ་ཆ་ཤས་རི་ཁུད་སྤྲུལ་པའི་སྐུ་ངོ་ལྷན་རྒྱས་ལ་མཇལ་་
འཕྲད་གྱུར། ལོ་གསར་གྱི་དགའ་སྟོན་སོགས་རྫོགས་ནས། སྐུ་ངོ་
རྣམས་ཀྱི་གཙོས་རྒྱལ་པོ་ཁོ་རང་གི་ལྷག་བསམ་རྣམ་དག་གིས་སྙིང་་་་་
ཐིག་ཆོས་སྐོར་གསར་བཙུགས་ཀྱི་བླ་གྲྭ་བཅས་ལ། ཀློང་སྙིང་གི་ཆོས་
ལུང་སྔོན་འགྲོའི་ཁྲིད་བཅས་རྫོགས་པར་བྱས། འབྲུག་ལོ་ཟླ་བ་དང་
པོའི་ཚེས་ཉེར་ལྔའི་ཐོ་རངས་ཀྱི་ཆར། མདུན་གྱི་ནམ་མཁར་འཇའ་
འོད་ཀྱི་ཀློང་ནས། མ་གཅིག་ལབ་ཀྱི་སྒྲོན་མ་ལ་འཁོར་མཁའ་འགྲོ་
ལྔས་བསྐོར་བ། རྣལ་འབྱོར་ཕོ་མོ་སྐར་ཚོགས་ཤར་བ་ལྟ་བུ། བྲོ་གར་
ཤིག་ཤིག་ཧཱུཾ་ཕཊ ཀྱི་སྒྲས་འབྲུག་སྟོང་ལྡིར་བ་ལྟར་ཡོད་པ་ཞིག་དང་་་་
མཇལ། ..….དེའི་ནུབ་སྲིང་མོ་ལའང་མཐོང་སྣང་དཔག་ཏུ་མེད་པ་
བྱུང་བར་གདའ།” ཞེས་གསུངས་སོ། །དེ་ནས་སྐྱབས་མགོན་དང་
ཊཱཀྐི་མ་འཁོར་བཅས་ཡུ་ཐང་རྒྱལ་ས་ནས་རིམ་བཞིན་དར་མདོ་་་་་་
ལྕགས་ལའི་རྒྱལ་ས་བརྒྱུད་དེ་མི་ཉག་ལྷ་སྒང་དུ་ཕེབས། ཆོས་རྒྱལ་
སྲོང་བཙན་སྒམ་པོའི་དུས་སུ་བཞེངས་པའི་ལྷ་སྒང་ཇོ་བོ་རིན་པོ་ཆེ་་་་
དང༌། རྒྱ་གར་གྲུབ་ཐོབ་བྲམ་ཟེ་མགོན་པོས་བཞེངས་པའི་གྲུབ་
ཐོབ་མཆོད་རྟེན་སོགས་གནས་དང་རྟེན་གསུམ་རྣམས་ལ་མཇལ་ཕྱག་
2
186



ཌཱཀྐི་བློ་གསལ་སྒྲོལ་མའི་རྣམ་ཐར།
བསྐོར་གསུམ་ཕུལ། སྐབས་དེར་ཉིན་གཅིག་བསྐོར་བ་བྱོན་དུས་ཌཱཀྐི་
མ་ལ་གུ་རུ་པདྨ ས་ཞལ་གཟིགས་ཤིང་ལུང་བསྟན་མང་དུ་གསུངས།
ཆོས་ཉིད་དོན་གྱི་དབང་ཐོབ། ཡུལ་ཕྱོགས་ཀུན་འཇའ་འོད་དང་དྲི་
བསུང་གིས་ཁྱབ་པའི་རྟགས་ངོ་མཚར་ཅན་མང་དུ་བྱུང༌། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༡༨༠ན། །
“ རིམ་བཞིན་ལྷ་སྒང་དུ་སླེབས། དེ་གའི་ཇོ་བོ་རྒྱ་བཟའ་ཀོང་ཇོས་
བཞེངས་པ་བྱིན་རླབས་ཤིན་ཏུ་ཆེ་ཕྱིར་ཕྱག་མཆོད་བསྐོར་བ་རེ་ཞིག་་
བྱས། ཉིན་གཅིག་ཡུལ་ཀུན་འཇའ་འོད་ཀྱིས་ཁྱབ་འདུག་པར། སྲིང་
མོ་ཁོ་རང་གཅིག་པུ་བསྐོར་བ་ཕྱིན་པས། མི་རྒན་རྒྱ་བོ་ལག་ན་
མཁར་བ་ཐོགས་པ་ཞིག་གིས་མཆོད་བརྟེན་བརྒྱ་རྩའི་དབུས་སུ་ཁྲིད་་་
དེ། ཁྱེད་རང་རྒྱ་བཟའ་ཀོང་ཇོར་སྐྱེས་དུས། རྒྱ་བོད་གཉིས་ཀྱི་
མཚམས་བློན་པོ་མགར་ཡུན་རིང་སྒུག་དགོས་བྱུང་བས་ཇོ་བོ་ཡིད་་་་་
བཞིན་ནོར་བུའི་སྐུ་ཚད་འདི་བཞེངས་ཚུལ་དང༌། དེ་དུས་ཨ་ཙ་ར་
དྲང་སྲོང་ཞིག་བྱུང་སྟེ། འབར་མ་སྤྱང་གདོང་མས་ཏེ་སེ་དང་།
འཛམ་བུ་གླིང་གི་ས་བཅུད་རྣམས་བསྡུས་ཏེ་སྐུ་བཞེངས་པ་དང༌།
དྲང་སྲོང་མཆོད་རྟེན་ཡང་ཁྱད་པར་དུ་འཕགས་པའི་ལོ་རྒྱུས། སྒང་
དྲུག་སྤྱི་དང་ཁྱད་པར་མི་ཉག་ས་ཡི་རྟེན་མཆོག་ཁྱད་པར་ཅན་ཡིན་་་་་
པས་མ་ཉམས་པར་གསོས་ན་ཕན་ཡོན་འབྱུང་ལུགས། སྲོང་བཙན་
སྒམ་པོ་འཕགས་མཆོག་ཕྱག་ན་པདྨ་དངོས་ཡིན་པ་དང༌། རྗེ་བཙུན་
ཐམས་ཅད་མཁྱེན་པ་བློན་པོ་མགར་གྱི་སྐྱེ་བ་བཞེས་ཚུལ། ཇོ་བོ་ལྷ་
187



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཁང་དང་མཆོད་རྟེན་རྫོགས་ཚེ། སྟོན་པ་རྣམ་གསུམ་ནམ་མཁར་
བྱོན་ནས་རབ་ཏུ་གནས་ཤིང་། ལྷའི་མེ་ཏོག་གི་ཆར་འབབ་པ་སོགས་
ངོ་མཚར་བའི་ལྟས་དཔག་ཏུ་མེད་པ་བྱུང་ཞིང་། ནམ་མཁའི་ལྷ་
ཐམས་ཅད་ཀྱང་དགའ་བའི་རྣམ་འགྱུར་གྱིས་གླུ་གར་རོལ་མོའི་་་་་་་་་
མཆོད་པའི་བྱེ་བྲག་བསམ་གྱིས་མི་ཁྱབ་པ་ཕུལ་བས། ཇོ་བོའི་མཛོད་
སྤུ་ནས་འོད་ཟེར་འཕྲོས་ཤིང་ལྷ་རྣམས་ལ་ཕོག དེའི་འོད་ཀྱིས་ཡུལ་
ཀུན་ཁྱབ། དྲང་སྲོང་དང་རྒྱ་བཟའ་འཁོར་རྣམས་ཀྱང་རང་རང་གི་
སྐལ་བ་དང་འཚམས་པའི་བྱིན་རླབས་ཐོབ། དེར་ལྷ་རྣམས་དགྱེས་
པས་ལྷ་དགའ་ཇོ་བོ་ཞེས་དྲང་སྲོང་གིས་མཚན་གསོལ་བ་དང་། དུས་
ཕྱིས་ཕ་སྐད་ཀྱི་མིང་ཟུར་ཆགས་པས་ལྷ་སྒང་ཞེས་མིང་དུ་གྲགས་པའི་
ལོ་རྒྱུས་དང་། སྐྱེ་སྲིད་ཀྱི་ལུང་བསྟན་རྣམས་ཀྱང་གསུངས་ཤིང་།
སླར་བེར་རྒ་སྙིང་ཁར་བཙུགས་ནས་ཧཱུྃ་གི་སྒྲ་དྲག་པོ་བསྒྲགས་པས་་་་
དལ་གཅིག་དྲན་མེད་དུ་བརྒྱལ། དེར་མོ་རང་ཡང་ཆོས་ཉིད་ཉམས་
ཀྱི་སྣང་བ་ཅུང་ཟད་འུར་བའི་ངང་དབང་རྫོགས་པར་ཐོབ། ང་ནི་
པདྨ་ཐོད་ཕྲེང་རྩལ། །སྤྲུལ་པས་བོད་དུ་འགྲོ་དོན་སྤྱོད། །སྤྲུལ་གཞི་སྐུ་
གསུམ་ཞིང་ཁམས་ཉུལ། །གཅིག་ནི་སྲིན་ཡུལ་ཆོས་འཁོར་བསྐོར། །
སྐྱེ་ཀུན་རྗེས་སུ་བཟུང་བའི་ཕྱིར། །ད་ལྟ་ཁྱོད་ཀྱི་དོན་དུ་འོང༌། །བར་
ཆད་བསལ་ཞིང་དངོས་གྲུབ་སྦྱིན། །རྣམ་རྟོག་ལོག་ལྟ་ཐེ་ཚོམ་བདུད། །
དབང་དུ་མ་གཏོང་དག་སྣང་སྦྱངས། །སྟངས་དཔྱལ་འགྲོ་དོན་
མཐར་ཕྱིན་ཚེ། །སྐུ་གསུམ་ཞིང་དུ་མངོན་འཚང་རྒྱ། །ང་འགྲོ་བདེ་
188



ཊཱཀྐི་བློ་གསལ་སྒྲོལ་མའི་རྣམ་ཐར།
ཆེན་བརྩེགས་པ་རུ། །མཁའ་འགྲོའི་ཚོགས་ཀྱི་རྗེ་བོར་གཤེགས། །
ཞེས་གསུངས་ཞིང་། འོད་ཀྱི་ཕུང་པོར་གྱུར་ནས་ཡལ་སོང་འདུག
སྐབས་དེར་ཡུལ་ཀུན་སྨུག་རླངས་ཀྱིས་ཁྱབ་ཅིང་། དྲི་བཟང་པོ་
འཐུལ་བ་དང༌། འཇའ་སྤྲིན་འཁྲིགས་པ་སོགས་བྱུང༌། ཁོང་ཡང་
དྲན་པ་རྙེད་དེ་ཚུར་སྐོར་ལམ་དུ་འོང་བར། དྲང་སྲོང་མཆོད་རྟེན་གྱི་
དྲུང་དུ་ང་རང་དང་འཕྲད། དེ་བར་གྲྭ་འཁོར་རྣམས་ཀྱིས་ཀུན་ནས་
ཀུན་ཏུ་བཙལ་ཡང་མ་རྙེད། དེའི་ནུབ་རྨི་ལམ་ན་བུད་མེད་རྒན་མོ་
ཞིག་གིས། གསང་སྔགས་གསང་ཐུབ་དངོས་གྲུབ་མྱུར། །གསང་མ་
ཐུབ་ན་དམ་ཚིག་ཉམས། །དངོས་གྲུབ་ཡལ་ཞིང་བར་ཆད་འབྱུང་། །
དེ་བས་སྤྱིར་གྱི་ཁ་བཞིན་སྡོམས། །ཞེས་གསུངས་བྱུང་ཟེར།” ཞེས་
གསུངས་སོ། །དེ་ནས་ལྷ་སྒང་ནས་གསེར་བྱེ་ཐང་བརྒྱུད་དེ་མི་ཉག་
རྟའུ་ཡུལ་དུ་ཕེབས། དེ་ནས་རྒྱལ་རོང་དགེ་བཤེས་རྒྱལ་སར་བྱོན།
སྐབས་དེར་ཌཱཀྐི་མ་མགོ་ལོག་དུ་སྐོར་ཙམ་ཕེབས། ལོ་དེར་ཕྱིར་དགེ་
བཤེས་རྒྱལ་པོའི་ས་ཆར་བྱོན། ལོ་དེར་སྐྱབས་མགོན་དང་ཌཱཀྐི་མ་
འཁོར་བཅས་ཀྱིས་དགེ་བཤེས་རྒྱལ་པོའི་ས་ཆ་ནས་མ་ཧཱ་སྐྱིད་ལུང་་་་
དགོན་དང༌། རི་ཁྲོད་གསར་དུ་བསྐྲུན། ཆོས་ཀྱི་འཁོར་ལོ་རྒྱ་ཆེར་
བསྐོར་ནས་བཞུགས་ཏེ། སྐྱབས་མགོན་གྱི་《རང་རྣམ་མཁའ་འགྲོའི་
ཞལ་ལུང》ལྡེབ་༡༨ ༣ན། “དེ་ནས་ཡར་ཐེག་གསེར་བྱེ་ཐང་དུ་ང་
རང་སྣང་བ་གཏད་མེད་ཀྱིས་གཅིག་པུར་ཕྱིན་པར། མི་དཀར་རྟ་
དཀར་ཅན་ཞིག་གིས། ཧས་པོ་རི་ཡི་རྩེ་མོ་ནས། །མ་ཧཱ་གུ་རུའི་
189



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཀའ་ལུང་དང་། །སྐྱེས་མཆོག་ནོར་བུ་དགྲ་འདུལ་གྱི། །ཐུགས་
བསྐྱེད་དུས་སུ་བབ་པ་ན། །ང་ཡི་གནས་སུ་གསང་སྔགས་ཀྱི། །བསྟན་
པ་སྤེལ་བའི་རྟེན་འབྲེལ་ཡོད། །དུས་ལ་བབ་ཚེ་བསུ་བར་སླེབས། །
བར་ཆད་དབང་དུ་མི་གཏོང་ཞུ། །ཞེས་ཟེར་ཞིང་མི་སྣང་བར་གྱུར་
སོང་། དེ་ནས་ཡར་འོང་ཞིང་རྟའུ་རྒྱལ་ཁག་ཡན་མན་མི་སྡེ་སོགས་
ཀྱི་འཁོན་པ་ཅུང་ཟད་བསྡུམས། དགེ་བཤེས་རྒྱལ་སར་སླེབས། སྲིང་
མོ་མགོ་ལོག་ཏུ་ཐེག །ང་རང་ནས་སྐབས་སུ་བབ་པའི་གཞན་དོན་
ཅུང་ཟད་རེ་བྱས། དགུན་དེར་སྲིང་མོ་མར་འཁོར་འཕྲལ། སྐྱིད་ལུང་
དགོན་པ་གསར་བསྐྲུན་དུ་འདུས་པ་བརྒྱ་ལྷག་ཙམ་ལ། སྔོན་འགྲོ་རྩ་
རླུང་གི་ཁྲིད་དང༌། ཀློང་སྙིང་དབང་ལུང་། བླ་མ་ཁ་ཤས་ལ་ཡེ་ཤེས་
བླ་མའི་ཁྲིད་བཅས་བྱས།” ཞེས་གསུངས་སོ། །
བཅུ་གཅིག་པ། མ་ཧཱ་སྐྱིད་ལུང་དགོན་དང་གཡི་
ཁོག་སོགས་ལ་བཞུགས་པའི་སྐོར།
དགུང་ལོ་སོ་གཉིས་པ་ཆུ་སྦྲུལ་(སྤྱི་ལོ་1833) ལོར། ཊཱཀྐི་མ་མ་ཧཱ་
སྐྱིད་ལུང་དགོན་གྱི་རི་ཁྲོད་ནས་མཚམས་ལ་བཞུགས། སྐྱབས་མགོན་
མགོ་ལོག་སོགས་སུ་བྱོན་ནས་ཕྱིར་མ་ཧཱ་སྐྱིད་ལུང་དགོན་ཌཱཀྐི་མའི་་་་
དྲུང་དུ་ཕེབས་ནས་བཞུགས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལྡེབ་༡༨ ༣ན། “སྦྲུལ་ལོར་རི་ཁྲོད་གསར་བཏབ་
190



ཊཱཀྐི་བློ་གསལ་སྒྲོལ་མའི་རྣམ་ཐར།
ཏུ་སྲིང་མོས་མཚམས་སྒྲུབ་མཛད་ཅིང་། ང་རང་མགོ་ལོག་ཕྱོགས་སུ་
སོང་།” ཞེས་སོགས་གསུངས་སོ། །
དགུང་ལོ་སོ་གསུམ་པ་ཤིང་རྟ་(སྤྱི་ལོ་1834)ལོར། སྐྱབས་
མགོན་དང་ཌཱཀྐི་མ་འཁོར་བཅས་མ་ཧཱ་སྐྱིད་ལུང་དགོན་ནས་གཡི་་་་་
ཁོག་ཕྱོགས་སུ་བྱོན་ཏེ། ཡུལ་དེར་བསྟན་འགྲོའི་དོན་མཛད་དེ་རེ་
ཞིག་བཞུགས། ལོ་དེར་ཕ་ཡབ་བསོད་ནམས་འཕན་སྐུ་གཤེགས།
སྐྱབས་མགོན་དང་ཌཱཀྐི་མ་འཁོར་བཅས་མགོ་ལོག་ཏུ་སྐོར་ཙམ་་་་་་་་
ཕེབས། ཕ་ཡབ་ཀྱི་ཆེད་དུ་དགེ་རྩ་བསྒྲུབས། ཐར་བའི་ལམ་སྟོན་
མཛད་དོ། །དེ་ནས་སྐྱབས་མགོན་དང་ཌཱཀྐི་མ་འཁོར་བཅས་ཕྱིར་
གཡི་ཁོག་ཕྱོགས་སུ་ཕེབས་ཤིང་། སྡེ་ཆ་སྤྲུལ་སྐུའི་གདན་ཞུ་ལྟར།
ལྕགས་རྐང་སྡེ་ཆ་སྤྲུལ་སྐུའི་རི་ཁྲོད་དེར་སྒར་གཞི་གནས་སྤོས་ཏེ་ཡུལ་
དེར་བསྟན་འགྲོའི་དོན་མཛད་ནས་རེ་ཞིག་བཞུགས། སྐྱབས་མགོན་
གྱི་《 རང་རྣམ་མཁའ་འགྲོའི་ཞལ་ལུང་》ལྡེབ་༡༨ ༣ན། “རྟ་ལོར་
གཡི་ཁོག་ཕྱོགས་སུ་ཕྱིན། ཕ་རྒན་ཉིང་མཚམས་སྦྱར་བའི་འདྲེན་
སྟོན་སོགས་བྱས་ཤིང༌། མིང་སྲིང་གཉིས་ཀ་མགོ་ལོག་ཏུ་སྐོར་ཙམ་
ཕྱིན་ནས་མར་འཁོར་འཕྲལ། སྡེ་ཆ་རྒྱལ་སྲས་ཀྱི་འདོད་པ་ལྟར། རི་
ཁྲོད་གསར་བསྐྲུན་ཞིག་འདུག་པར་ཕྱིན།” ཞེས་སོགས་གསུངས་སོ། །
191



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཅུ་གཉིས་པ། བཞག་བྲ་དང་པ་ཝཾ་རྒྱལ་ས།
ལའུ་ཐང་དགོན་སོགས་ལ་
བཞུགས་པའི་སྐོར།
དགུང་ལོ་སོ་བཞི་པ་ཤིང་ལུག་(སྤྱི་ལོ་1835)ལོར། སྐྱབས་
མགོན་གྱི་（ རང་རྣམ་མཁའ་འགྲོའི་ཞལ་ལུང་》ལས། སྐྱབས་མགོན་
དང་ཌཱཀྐི་མ་འཁོར་བཅས་ཡུལ་གང་དུ་བཞུགས་པའི་ཐོ་འགོད་ཁ་་་་
གསལ་མེད་མོད། འོན་ཀྱང་སྐྱབས་མགོན་གྱི་རང་རྣམ་ལས་ཤིང་རྟ་
ལོར་ལྕགས་རྐང་སྡེ་ཆ་སྤྲུལ་སྐུའི་རི་ཁྲོད་དུ་བཞུགས་པ་དང་། མེ་
སྤྲེལ་ལོར་སྡེ་ཆ་རྒྱལ་སྲས་ཀྱི་རི་ཁྲོད་ནས་སྒར་གཞི་དང་བཅས་མི་་་་་
ཉག་བཞག་བྲའི་གནས་སུ་བྱོན་པ་གསལ་བས། ཤིང་ལུག་ལོར་
ལྕགས་རྐང་སྡེ་ཆ་སོགས་ནས་བསྟན་འགྲོའི་དོན་མཛད་དེ་བཞུགས་་་་
པར་མངོན་ནོ། །
དགུང་ལོ་སོ་ལྔ་པ་མེ་སྤྲེལ་(སྤྱི་ལོ་1836) ལོར། མཁའ་འགྲོའི་
ལུང་བསྟན་ལྟར་སྐྱབས་མགོན་དང་ཌཱཀྐི་མ་འཁོར་བཅས་སྡེ་ཆ་རྒྱལ་་་
སྲས་ཀྱི་རི་ཁྲོད་ནས་སྒར་གཞི་བཏེགས་ཏེ་མི་ཉག་བཞག་བྲའི་གནས་་
སུ་བྱོན། གནས་དེར་སྐྱབས་མགོན་རིན་པོ་ཆེ་རྒྱལ་བ་ཀློང་ཆེན་པའི་
སྐུ་དངོས་སུ་བཞེངས་ཏེ། གནས་དེ་ནས་འདུས་པ་སྤྱི་ལ་ཀློང་ཆེན་
སྙིང་ཐིག་གི་དབང་ཁྲིད་དང། ཌཱཀྐི་མ་སོགས་སྐལ་ལྡན་གྱི་སློབ་མ་
192



ཌཱཀྐི་བློ་གསལ་སྒྲོལ་མའི་རྣམ་ཐར།
བདུན་དང་། མི་མ་ཡིན་གྱི་འཁོར་ཁྲི་ཕྲག་ལྷག་ལ་རྫོགས་ཆེན་མཁའ་
འགྲོའི་ཡང་ཏིག་ཆེན་མོའི་དབང་ཁྲིད་རྒྱ་ཆེར་གསུངས། སྐབས་
དེར་ཌཱཀྐི་མ་ལ་རྡོ་རྗེ་རྣལ་འབྱོར་མ་དང་སྔགས་ཀྱི་སྲུང་མ་དངོས་སུ་་་
བབས་ཏེ་དབང་ཁྲིད་ཀྱི་ཕྱག་ལེན་རྣམས་གསལ་བར་སྟོན་ཅིང་།
འཁོར་རྣམས་ཀྱི་ལོག་རྟོག་བསལ་བ་དང་། དད་པ་དང་དག་སྣང་གི་
ལམ་ལ་བཀོད་པ་སོགས་འཕྲིན་ལས་བླ་ན་མེད་པ་མཛད། སྐྱབས་
མགོན་གྱི་（ རང་རྣམ་མཁའ་འགྲོའི་ཞལ་ལུང་》ལྡེབ་༡༨༤ན།
“སླར་སྡེ་ཆ་ནས་སྒར་གཞི་ཐེགས་སྟེ་མི་ཉག་བཞག་བྲ་ལྷ་རྩེར་མཁའ་་
འགྲོའི་ལུང་བསྟན་ལྟར་སླེབས། སྲིང་མོའི་གཙོར་གྱུར་སྒར་གཞི་ཀུན་
གནས་མདུན་ནགས་ཁྲོད་དབེན་པ་ཞིག་ཏུ་བཞག་སྟེ། ང་རང་དང་
ཉེ་གནས་འོད་གསལ་སྙིང་པོ་གཉིས་གངས་འདབས་སུ་སྒྲུབ་ཕུག་་་་་་
འཚོལ་ཕྱིར་སོང་། ..…… སྟོན་འཁོར་ཀུན་སྔར་གྱི་རང་གནས་དབེན་
པའི་ནགས་ཁྲོད་དུ་གནས་བྱས་ཤིང་། ཞག་བདུན་ཕྲག་གི་བར་
ཚོགས་ཀྱི་འཁོར་ལོ། ཕུང་པོའི་མཆོད་སྦྱིན། ཆོས་སྐྱོང་ལ་གཏོར་མ།
སྡེ་བརྒྱད་ལ་བསང་བརྔན། གཞན་ཡང་རྟེན་འབྲེལ་གྱི་སྣ་ཁ་དུ་མས་
དཔའ་བོ་ཌཱཀྐིའི་དགྱེས་བསྐངས་སོགས། ཉིན་མཚན་གཡེལ་བ་མེད་
པར་འབད་སྐབས་དེར་འཛམ་བུ་གླིང་གི་ཟོ་དོར་རྡོ་རྗེའི་མིང་འཛིན་
བཞི་འདུས་ནས་ཉམས་ཀྱི་སྣང་བར་གསོལ་བ་བཏབ་པ་དང་། སྲིང་
མོའི་དགོངས་བཞེད་གཉིས་ཕྱོགས་གཅིག་ཏུ་གྱུར་བའི་རྟེན་འབྲེལ་་་་
འགྲིགས་ནས། བི་མ་མི་ཏྲ་སླར་ཡང་མི་ཡི་རྫུར་ཞུགས་པའི་རྒྱལ་
193



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བའི་དབང་པོ་ཀློང་ཆེན་རབ་འབྱམས་སྙིང་དབུས་མི་ཤིགས་ཀློང་དུ་་་
འདྲེས་ཤིང་རྫོགས་ཆེན་མཁའ་འགྲོ་ཡང་ཏིག་ཆེན་མོའི་སྨིན་གྲོལ་གྱི་་་
སྒོ་འཕར་ཕྱེས་ཏེ། སྐལ་ལྡན་གྱི་གདུལ་བྱ་བདུན་དང་། མི་མ་
ཡིན་ཁྲི་ཕྲག་ཡང་དག་པའི་ལམ་དུ་བཀོད། སྤྱི་ཁྱབ་ལ་ཀློང་ཆེན་སྙིང་
ཐིག་གི་སྨིན་ཁྲིད་ཟབ་རྒྱས་བྱས། ཡང་ཏིག་ཆེན་མོའི་སྨིན་གྲོལ་གྱི་
སྐབས་འདིར། རྡོ་རྗེ་རྣལ་འབྱོར་མ་དང་། སྔགས་ཀྱི་སྲུང་མ་ནམ་
དགོས་པའི་དུས་སུ། སྲིང་མོའི་ཆོས་ཉིད་རིག་པའི་རྩལ་སྣང་དུ་
བརྫུས་ནས། དཀྱིལ་འཁོར་གྱི་བྱ་བ་ཁྲིད་གཞུང་དང་རྒྱབ་ཆོས་
ཁྲི ག ས་སུ་སྡེབ་པའི་ཕྱག་ལེན་རྣམས་གསལ་བར་སྟོན་པ་དང་།
འཁོར་རྣམས་ཀྱི་ཐེ་ཚོམ་དང་རྟོག་ངན་བསལ་ཞིང༌། མོས་གུས་དང་
དག་ སྣང་ བརྩོན་ འགྲུས་ ཀྱི་ ལམ་ དུ་ འཛུད་ པར་ མཛད། ” ཅེས་
གསུངས་སོ། །
ལོ་འདིར་པ་ཝཾ་རྒྱལ་པོ་བདག་ཡུམ་གྱིས་སྐྱབས་མགོན་དང་ཌཱཀྐི་
མ་འཁོར་བཅས་རྒྱལ་རོང་པ་ཝཾ་རྒྱལ་སར་གདན་དྲངས་ཏེ་ཞག་་་་་་
གསུམ་བཞུགས། དེ་ནས་རྒྱལ་པོའི་མདུན་རི་སྨན་པ་རི་ཁྲོད་དང༌།
རི་ཁྲོད་རྩེར་དྲང་སྲོང་ཕུ ག་པར་བདུན་ཕྲག་གསུམ་ལ་བཞུགས།
སྐབས་དེར་ཌཱཀྐི་མ་ལ་རྩ་བའི་བླ་མ་རྡོ་གྲུབ་རྒན་གྱི་ཞལ་གཟིགས་ཏེ།
གཞན་དོན་བྱེད་པའི་དུས་ལ་བབས་པའི་ལུང་བསྟན་ཏོ། །དེ་ནས་
ཕྱིར་བཞག་བྲའི་གནས་སུ་ཕེབས་ཏེ་ཌཱཀྐི་མ་གཡུ་མཚོའི་འགྲམ་དུ་་་་་
ཐུགས་ཐིག་གི་ཆོས་སྐོར་རྣམས་ཀྱི་བསྙེན་མཚམས་ལ་བཞུགས།
194



ཊཱཀྐི་བློ་གསལ་སྒྲོལ་མའི་རྣམ་ཐར།
སྐྱབས་མགོན་རིན་པོ་ཆེ་མི་ཉག་དཔལ་རི་དགོན་སོགས་སུ་ཕེབས།
ཌཱཀྐི་མ་མཚམས་གྲོལ་ནས་མི་ཉག་ལའུ་ཐང་དགོན་དུ་ཕེབས་ཏེ་་་་་་
སྐྱབས་མགོན་རིན་པོ་ཆེ་དང་ཞལ་འཛོམས། དེ་ནས་སྐྱབས་མགོན་
འཁོར་བཅས་དཔལ་རི་དགོན་དུ་བྱོན་ཏེ་པདྨ་རྒྱལ་པོའི་སྒྲུབ་པ་་་་་་
གནད་སྨིན་མཛད་དེ་རེ་ཞིག་དེར་བཞུགས་སོ། །དེ་ནས་མི་ཉག་
ལྕགས་ལ་རྒྱལ་པོའི་བསུ་བ་བྱུང་བས། སྐྱབས་མགོན་དང་ཌཱཀྐི་མ་
འཁོར་བཅས་ལྕགས་ལའི་རྒྱལ་ས་དར་མདོར་ཕེབས། རྒྱལ་པོ་འཁོར་
བཅས་ལ་མཇལ་འཕྲད་སོགས་རྫོགས་ནས་ཡུ་ཐང་རྒྱལ་སར་ཕེབས།
སྐབས་དེར་ཌཱཀྐི་མས་སྙུན་གཞི་ཕྲན་བུ་བཞེས་ཀྱང༌། མ་མཁའ་
འགྲོའི་ཐུགས་བསྐྱེད་སོགས་ཀྱིས་གཡུལ་ལས་རྒྱལ་ལོ། །དེ་ནས་ཌཱཀྐི་
མ་ཕྱིར་དཔལ་རི་དགོན་དུ་ཕེབས་འཕྲལ། སྒར་གཞི་དང་བཅས་
ལའུ་ཐང་དགོན་དུ་གནས་སྤོས། སྐྱབས་མགོན་ཡང་ཕྱིར་ལའུ་ཐང་
དགོན་དུ་ཕེབས། དགུན་དེར་འཆད་ཉན་མཛད་དེ་བཞུགས།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༡༩ ༡ན།
“སྐབས་དེར་པ་ཝཾ་རྒྱལ་པོ་བདག་ཡུམ་བཞག་བྲའི་སྨན་ཆུར་བྱོན་པ་
དང་། སྟབས་གཅིག་མཇལ་དུ་བྱུང་བར། ཁོང་གིས་མཐུན་རྐྱེན་
བསྒྲུབས་ནས་རྒྱལ་མོ་དམུ་རྡོར་ངེད་ཅག་མིང་སྲིང་དུས་བབས་ལྟར་་་་
ཆས། རྒྱལ་སར་ཞག་གསུམ་ཙམ་བསྡད་ནས། མདུན་ངོས་སྨན་པ་རི་
ཁྲོད་དུ་སྡོད་གནས་ལྟ་བུ་བྱས་ཤིང༌། ངེད་ཅག་མིང་སྲིང་གཙོས་
དཔོན་གཡོག་ལྔ་ཙམ་རྩེ་ཡི་དྲང་སྲོང་ཕུག་པར་བདུན་གསུམ་ཙམ་་་་་
195



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བསྡད། དེར་སྲིང་མོ་ལ་ཡང་བླ་མའི་ཞལ་གཟིགས་ཀྱིས་གཞན་
དོན་བྱེད་པའི་དུས་བབས་པའི་ལུང་བསྟན། ངེད་ཅག་རྣམས་སྨན་
པ་རི་ཁྲོད་དུ་མར་འོང་ནས་རང་དོན་དུ་ཕུར་སྒྲུབ་ཞིག་དང་། པ་ཝཾ་
རྒྱལ་པོ་བདག་ཡུམ་ཀྱང་དེར་བྱོན་བྱུང་བར་སྐུ་རིམ་ཕྲན་བུ་དང་ཚེ་་་
དབང་སོགས་ཕུལ་ཞིང་། ལམ་དུ་ཆས་ཏེ་བཞག་བྲ་རང་གནས་སུ་
སླེབས་ཤིང་། སྲིང་མོ་དཔོན་གཡོག་གསུམ་བཞི་ཙམ་བཞག་བྲ་གཡུ་
མཚོའི་ཁར་རི་ཁྲོད་དུ་རེ་ཞིག་སྐུ་མཚམས་ལ་བཞུགས། ངེད་རང་
ལྕགས་ལ་མཁན་རིན་པོ་ཆེ། ས་དབང་ཡུམ་སྲས་བཅས་ནས་ཁོང་གི་
ས་ཐོག་དགོན་པ་གར་བདེ་ཞིག་ལ། རེ་ཞིག་མ་བསྡད་ཐབས་མེད་
གསུང་ནན་མ་ལྡོག་པར། གཏེར་སྟོན་ཉི་ཟླ་སྙིང་པོའི་གདན་ས་
དཔལ་རི་དགོན་ཞེས་པར། ངེད་ཅག་སྒར་གཞི་བཅས་སོང་ནས་རེ་
ཞིག་བསྡད། དེར་ལའུ་ཐང་ནས་ཀྱང་གྲྭ་ཚང་རྣམས་ཀྱིས་ནན་ཏན་
གྱིས་འབོད་པ་བྱུང་བ་ལྟར་ཕྱིན་ཞིང་། གྲྭ་ཚང་ཡོན་བདག་ཀུན་གྱིས་
ནན་ཏན་ཆེན་པོས་དེ་གར་སྡོད་དགོས་ཟེར་བ་དང་། མི་མ་ཡིན་
རྣམས་ནས་ཀྱང་ལོ་ཤས་ཙམ་སྡོད་རྒྱུའི་རྟེན་འབྲེལ་ཡོད་ཟེར་བ་ལྟར།།
སླར་སྒར་གཞི་དེ་གར་འོང་རྒྱུ་བྱས་ཤིང་། སྲིང་མོའི་སྐུ་མཚམས་
རྫོགས་ནས་དེ་གར་ཕེབས་པ་དང་གདོང་འཛོམས། དེ་ནས་ལན་
གཅིག་དཔལ་རི་དགོན་དུ་ཕྱིན་ནས་པདྨ་རྒྱལ་པོའི་སྒྲུབ་མཆོད་་་་་་་
གནད་སྨིན་བྱས། འདི་ནས་བཟུང་ལྷག་བསམ་རྣམ་དག་གི་གཞན་
ཕན་གྱི་མགོ་ཚུགས། ལྕགས་ལའི་བསུ་བ་བྱུང་བ་ལྟར་ང་རང་མིང་
196



ཊཱཀྐི་བློ་གསལ་སྒྲོལ་མའི་རྣམ་ཐར།
སྲིང་དར་མདོར་ཕྱིན་ཏེ་སྐུ་ངོ་ལྷན་རྒྱས་དང་མཇལ་འཕྲད་དགའ་་་་་
སྟོན་རྫོགས་ནས། གཡུ་ཐང་རྒྱལ་པོའི་འདོད་པ་རྫོགས་ཕྱིར་སྐོར་
ཙམ་ཕྱིན། དེ་ནས་ཡུལ་དུས་ཀྱི་འཁྲུགས་སློང་བཅོས་ཕྱིར་རྒྱ་མིའི་
འདོད་པ་ལྟར་ང་རང་ཧོར་བྲག་མགོར་ཕྱིན་པས། སྲུང་མའི་འཁྲེན་
རྡུང་གིས་ན་ཟུག་ཤིན་ཏུ་ཆེ་བར་བྱུང་ཡང་། སྔགས་ཀྱི་སྲུང་མའི་
འཕྲིན་ལས་ཀྱིས་བར་ཆད་ལས་གྲོལ། སྲིང་མོ་ཡང་ཡུ་ཐང་ནས་ཅུང་
ཟད་བསྙུན་པ་ཡར་ཐོན་ནས་དཔལ་རིའི་དགོན་དུ་སླེབས་ཕྲལ། མི་
མ་ཡིན་གྱིས་ཐུགས་བརྒྱུད་བསྐུལ་བ་ལྟར། སྒར་གཞི་བཅས་ལའུ་
ཐང་དུ་གཞི་འཇགས། ང་རང་ཡང་དེ་གར་སླེབས་ཤིང་། དགུན་
དེར་དགོན་དེའི་གྲྭ་ཚང་ལ་སྔོན་འགྲོ་ཟླ་ཁྲིད་ཙམ་བྱས་ཤིང་།” ཞེས་
གསུངས་སོ། །
དགུང་ལོ་སོ་དྲུག་པ་མེ་བྱ་(སྤྱི་ལོ་1837)ལོར། སྐྱབས་མགོན་
དང་ཌཱཀྐི་མ་འཁོར་བཅས་མི་ཉག་ལའུ་ཐང་ནས་མགོ་ལོག་ཏུ་བསྟན་་
འགྲོའི་དོན་ལ་བྱོན། སྐབས་དེར་ལྕགས་ལ་དང་དགེ་བཤེས་རྒྱལ་པོ་
བཅས་ནས་ཌཱཀྐི་མ་བསུ་བ་བྱུང་པས། ཊཱཀྐི་མ་མགོ་ལོག་ནས་རིམ་
བཞིན་དགེ་བཤེས་དང་ལྕགས་ལའི་རྒྱལ་སར་ཕེབས། རྒྱལ་པོ་འཁོར་
བཅས་ཀྱི་བཞེད་དོན་གྲུབ་རྗེས་ཕྱིར་ལའུ་ཐང་དགོན་དུ་བྱོན་ནས་་་་་
བཞུགས་སོ། །ལོ་དེར་དམ་སེལ་གྱི་རྐྱེན་གྱིས་ཌཱཀྐི་མས་སྙུན་གཞི་
ཚབས་ཆེན་བཞེས་ཀྱང་སྐྱབས་མགོན་གྱི་འཕྲིན་ལས་ཀྱིས་བཟློག །
སྐྱབས་མགོན་གྱི་རང་རྣམ《 མཁའ་འགྲོའི་ཞལ་ལུང་》ལྡེབ་༡༩༥ན།
197



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
“བྱ་ལོ་གསར་ཚེས་ལ་མགོ་ལོག་ཏུ་འབོད་པ་བྱུང་བ་ལྟར་ང་རང་མིང་
སྲིང་སྐོར་ཙམ་ཕྱིན། སྲིང་མོ་ལྕགས་ལ་དགེ་བཤེས་བཅས་ཀྱི་འབོད་
པ་བྱུང་བ་ལྟར་མར་སྔོན་ལ་ཐེག་ཅིང་། ..…… སྲིང་མོ་ཆེན་མོ་ཡང་
སྒར་ཐོག་ཏུ་དམ་ཉམས་རེ་ཟུང་སླེབས་པའི་རྐྱེན་གྱིས་སྙུན་གཞི་ཕོག་
ཚུལ་གྱི་འབོད་པ་བྱུང་ལྟར། མྱུར་མགྱོགས་ཀྱིས་མར་སླེབས་མ་ཐག །
རྟེན་འབྲེལ་ཐབས་ལ་མཁས་པར་བྱས་པས། དཔའ་བོ་མཁའ་འགྲོའི་
འཁྲུགས་པ་ཞི་ནས་སྙུན་གཞི་ཡར་དྭངས་སུ་གྱུར་པ་རྟེན་འབྲེལ་གྱི་་་་
བསྐུལ་མ་ཡང་ཡིན་འདུག་པ་ལྟར། བཞག་བྲའི་དབེན་གནས་སྔར་
གྱི་རི་ཁྲོད་རྙིང་པར་ཕྱིན། པདྨ་མཁའ་འགྲོའི་ཐུགས་ཐིག་སྐོར་
རྣམས་བསྒྱུར་ཞིང་ཆ་ལག་སྐོར་ཀྱང་འཐོར་བུ་ཕབ། སློབ་བུ་བདུན་
ཙམ་ལ་རང་སྐལ་དང་འཚམ་པའི་ཆོས་འབྲེལ་རེ་བྱས། འོན་ཀྱང་
དམ་ཉམས་རེ་ཟུང་གི་རྐྱེན་གྱིས་རྟེན་འབྲེལ་འབྲིང་ཙམ་གྱུར། དེ་
ནས་ཡར་ལའུ་ཐང་དུ་སླེབས།” ཞེས་གསུངས་སོ། །
བཅུ་གསུམ་པ། མ་ཧཱ་སྐྱིད་ལུང་དགོན་
དང་གཡི་ཁོག མི་ཉག་སོགས་
ལ་བཞུགས་པའི་སྐོར།
དགུང་ལོ་སོ་བདུན་པ་ས་ཁྱི་(སྤྱི་ལོ་1838)ལོར། རྒྱལ་རོང་དགེ་
བཤེས་རྒྱལ་པོའི་རེ་གསོལ་ལྟར་སྐྱབས་མགོན་དང་ཌཱཀྐི་མ་འཁོར་་་་་་
198



ཌཱཀྐི་བློ་གསལ་སྒྲོལ་མའི་རྣམ་ཐར།
བཅས་མ་ཧཱ་སྐྱིད་ལུང་དགོན་དུ་ཕེབས་ཏེ་དགོན་དེའི་རི་ཁྲོད་དུ་་་་་་
བསྙེན་སྒྲུབ་ལ་བཞུགས། སྐྱབས་མགོན་གྱི་《རང་རྣམ་མཁའ་འགྲོའི་
ཞལ་ལུང་》ལྡེབ་༡༩༦ན། “ཁྱི་ལོ་གསར་ཚེས་ལ་དགེ་བཤེས་རྒྱལ་
པོའི་དགོངས་བཞེད་ལྟར་སྐྱིད་ལུང་དགོན་དུ་སླེབས། ་ སྲིང་མོ་རི་
ཁྲོད་དུ་མཚམས་ལ་བཞུགས་ཤིང་། ང་རང་ཁྲོ་སྐྱབས་སུ་ས་དབང་
ཆོས་ཀྱི་རྒྱལ་པོ་དགོངས་བཞེད་ལྟར་དམུ་ཁྲིའི་རྒྱལ་སར་སླེབས།”
ཞེས་གསུངས་སོ། །
དགུང་ལོ་ཞེ་གཅིག་པ་ཆུ་སྟག་(སྤྱི་ལོ་1842) ལོར། ཌཱཀྐི་མ་གཙོ་
བོར་མ་ཧཱ་སྐྱིད་ལུང་དགོན་དུ་བཞུགས། ལོ་དེར་རིགས་སྲས་ཤེས་
རབ་མེ་འབར་དང་མ་ཡུམ་ཚེ་དབང་སྨན་གཉིས་སྔ་ཕྱིར་སྐུ་གཤེགས།
སྲས་ཀྱི་དགོངས་རྫོགས་གྲུབ་རྗེས། ཊཱཀྐི་མ་སླར་དབེན་གནས་མ་ཧཱ་
སྐྱིད་ལུང་རི་ཁྲོད་ནས་མཚམས་ལ་བཞུགས། མཚམས་གྲོལ་རྗེས་ཌཱཀྐི་
མ་མི་ཉག་ཕྱོགས་སུ་སྐོར་ཙམ་བྱོན། སྐབས་དེར་མི་ཉག་ལྷ་སྒང་ནས་
སྐྱབས་མགོན་དང་ཞལ་འཛོམས། དེ་ནས་ཌཱཀྐི་མ་ཕྱིར་མ་ཧཱ་སྐྱིད་
ལུང་དགོན་དུ་ཕེབས། དགུན་དེར་མ་ཡུམ་སྐུ་གཤེགས་པས་དགུང་
རྫོགས་སོགས་བསྒྲུབས་ནས་བཞུགས། སྐྱབས་མགོན་གྱི་（རང་རྣམ་
མཁའ་འགྲོའི་ཞལ་ལུང་》ལྡེབ་༡༩༩ན། “སྟག་ལོ་གསར་ཚེས་ནང་
དམ་གྲིབ་དང་མི་གཙང་བས་རྐྱེན་བྱས། རིགས་ཀྱི་མྱུ་གུ་ནིརྨ་ཀ་ཡང་
སྙུན་གཞིས་ཐེབས་ཤིང་། ལས་དབང་དང་དུས་སྐབས་སྐྱེ་འགྲོའི་
བསོད་ནམས་ཀྱི་དབང་གིས་ཁོ་བོའི་རིགས་བརྒྱུད་འཁྲུལ་བྲལ་གཅིག་
199



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལས་གཉིས་སུ་མི་ཡུལ་དུ་འགྲོ་དོན་སྤྱོད་པ་ཤིན་ཏུ་དཀའ་བས། དམ་
པ་ཉིད་ཀྱང་གཅིག་ཏུ་ཁོ་བོའི་རིགས་རྒྱུད་དུ་གྱུར་པ་དང་། གཉིས་
སུ་ཀུན་གྱིས་ཡ་མཚན་གྱི་གནས་སུ་གྱུར་པ་དང༌། གསུམ་དུ་ཡོན་
ཏན་ངོམ་སྔ་བཅས་དང་རྟེན་འབྲེལ་ཀྱང་ཅུང་ཟད་འཆུག་ཕྱིར་ན་་་་་་
བར་གཤེགས་པས། དགོངས་རྫོགས་མཐའ་རྒྱས་སུ་བྱས། སྲིང་མོ་
ཉིད་རང་གནས་སུ་མཚམས་སྒྲུབ་མཛད་ཅིང༌། ང་རང་དར་མདོ་
དང་ཡུ་ཐང་སོགས་ལ་སྣང་བ་གཏད་མེད་ཀྱིས་ཕྱིན། སྐབས་ཤིག་
སྲིང་མོ་དང་རང་གཉིས་པོ་དུས་འཛོམས་སུ་ལྷ་སྒང་དུ་སླེབས།
སྐབས་དེར་བཞག་བྲར་རྟེན་འབྲེལ་འཕྲོ་མཐུད་གྱུར་ན་ལེགས་ལམ་་་
ཤར་ཡང་། སྟེས་དབང་གིས་ཕྱི་བཤོལ་དུ་གྱུར་ཞིང་། སྲིང་མོ་སྐྱིད་
ལུང་དུ་རང་སར་ཕེབས། ང་རང་དར་མདོར་ལྕང་སྐྱར་མཇལ་
འཕྲད་ཙམ་བྱས་ནས། ལྕགས་ལའི་བཞེད་དོན་ཅུང་ཟད་བསྐངས་
ནས་སྐྱིད་ལུང་དུ་སླེབས་པར། ལུས་ཀྱི་དྲིན་ལྡན་མ་རྒན་བདེ་ལྡན་དུ་
སོང་བ་དབུགས་ཆད་མ་ཐག་ཌཱཀྐི་ཤ་ཟ་ཁ་མོ་དང་དབྱེར་མེད་འདྲེས།
ཕུང་པོའི་སྦྱོང་ཆོག་དང་དགེ་བ་སོགས་གྲུབ་ནས” ཞེས་གསུངས་
སོ། །སྐྱབས་མགོན་གྱི་རང་རྣམ་ཀྱི་བརྗོད་བྱའི་བབ་དང་བསྟུན་ན་ས་
ཁྱི་ལོ་ནས་ཆུ་སྟག་བར་མི་ལོ་ལྔའི་རིང་ལ་ཌཱཀྐི་མས་གཙོ་བོ་མ་ཧཱ་སྐྱིད་
ལུང་དགོན་ནས་མཚམས་སྒྲུབ་དང་གདན་ས་སོགས་བསྐྱངས་ནས་་་་
བཞུགས་སོ། །
དགུང་ལོ་ཞེ་གཉིས་པ་ཆུ་ཡོས་(སྤྱི་ལོ་1843)ལོར། ཌཱཀྐི་མ་དང་
200



ཊཱཀྐི་བློ་གསལ་སྒྲོལ་མའི་རྣམ་ཐར།
སྒར་གཞི་སོགས་གཙོ་བོར་གཡི་ཁོག་ཏུ་བཞུགས་པར་མངོན་ཏེ།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༢༠༠ན།
“ ཡོས་ལོར་གསར་ཚེས་སྨད་ཕྱོགས་ཀྱི་འགྲོ་དོན་ཕྲན་བུ་བྱས་ཤིང་།
ལོ་མཇུག་ཡུལ་དེར་སྡོད་པའི་འགྲོ་དོན་རྫོགས་པ་དང་། སྲིང་མོ་ཡང་
སྙུན་གཞི་ཅུང་ཟད་བྱུང་བ་བཅས་ཀྱིས། འབྲུག་ལོ་གསར་ཚེས་ལོ་
མགོར་ཡར་ཐེག་ནས་གཡི་ཁོག་ཏུ་སླེབས། སྲིང་མོའི་སྙུན་གཞི་ཡང་
སྨན་དཔྱད་སོགས་ཀྱིས་ཅུང་ཟད་དྲག་ནས།” ཞེས་གསུངས་པས།
ཡོས་ལོར་སྐྱབས་མགོན་གྱིས་སྨད་ཕྱོགས་ཏེ་གཡི་ཁོག་དང་མི་ཉག་་་་
སོགས་སུ་འགྲོ་དོན་ཕྲན་བུ་མཛད་རྗེས་མགོ་ལོག་ཏུ་བྱོན་ཏེ་འགྲོ་དོན་
རྫོགས་པ་དང༌། ཊཱཀྐི་མ་བསྙུངས་པའི་རྐྱེན་གྱིས་འབྲུག་ལོ་གསར་
ཚེས་ནང་སྐྱབས་མགོན་མགོ་ལོག་ནས་གཡི་ཁོག་གི་སྒར་གཞིའི་ཐོག་་་
བྱོན་པར་བསྟན་ཡོད། མ་ཟད་སྟག་ལོའི་ནང་རིགས་སྲས་ཤེས་རབ་
མེ་འབར་དང་མ་ཡུམ་གཉིས་སྐུ་གཤེགས་པ་དང༌། སྲས་རལ་གྲི་ལ་
སྐུ་གེགས་ཆེན་པོ་ཡོད་པར་མངོན་པས་སྐྱབས་མགོན་གྱིས་སྒར་ཐོག་་་
ནས་སྤྲུགས་དགོས་པ་བྱུང་བས། རྟེན་འབྲེལ་མ་ལེགས་པ་ཅུང་ཟད་
བྱུང་ཡོད། དེའི་ཕྱིར་སྐྱབས་མགོན་དང་ཌཱཀྐི་མ་འཁོར་བཅས་སྐྱིད་
ལུང་དགོན་ནས་གཡི་ཁོག་ཕྱོགས་སུ་ཕེབས་ཏེ་བཞུགས་པ་མངོན་ནོ།།
དགུང་ལོ་ཞེ་གསུམ་པ་ཤིང་འབྲུག་(སྤྱི་ལོ་1844)ལོར། སྐྱབས་
མགོན་རིན་པོ་ཆེ་སྡེ་དགེ་དང་རྫ་ཆུ་ཁ་སོགས་སྟོད་ཕྱོགས་སུ་བསྟན་་་་་
འགྲོའི་དོན་ལ་བྱོན་པའི་ཐུགས་དགོངས་མཛད་ཀྱང་། ལྷ་དང་བླ་
201



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མའི་ལུང་བསྟན་བྱུང་བས། སྐྱབས་མགོན་དང་ཌཱཀྐི་མ་གཉིས་ཀྱིས་
གཡི་ཁོག་ཕྱོགས་ནས་བསྟན་འགྲོའི་དོན་མཛད་དེ་བཞུགས་པ་མངོན་
ཏེ། སྐྱབས་མགོན་གྱི་རང་རྣམ་མཁའ་འགྲོའི་ཞལ་ལུང་》ལྡེབ་
༢༠༠ན། “ འབྲུག་ལོ་གསར་ཚེས་ལོ་མགོར་ཡར་ཐེག་ནས་གཡི་ཁོག་
ཏུ་སླེབས། སྲིང་མོའི་སྙུན་གཞི་ཡང་སྨན་དཔྱད་སོགས་ཀྱིས་ཅུང་
ཟད་དྲག་ནས་སྟོད་ཕྱོགས་སུ་འགྲོ་བར་སེམས་ཀྱང་ལམ་དུ་ཆས་་་་་་་
འཕྲལ། སྨད་ཕྱོགས་ཀྱི་འགྲོ་དོན་མཐའ་མ་རྫོགས་པར་འགྲོ་བའི་
སྐབས་མེད་པའི་བླ་མའི་ལུང་བསྟན་དང་སྡེ་བརྒྱད་ཀྱི་བཤོལ་མ་་་་་་་
སོགས་བྱུང་ལྟར་དེ་བཞིན་བློ་ཐག་བཅད་ཅིང་།” ཞེས་གསུངས་སོ། །
དགུང་ལོ་ཞེ་བཞི་པ་ཤིང་སྦྲུལ་(སྤྱི་ལོ་1845)ལོར། སྐྱབས་མགོན་
མགོ་ལོག་གི་ཡུལ་ཁམས་ཀྱི་ཙཱ་རི་ཊ་གཉན་པོ་གཡུ་རྩེའི་གནས་སུ་་་་་
ཕེབས། ཊཱཀྐི་མས་གཡི་ཁོག་ནས་བསྟན་འགྲོའི་དོན་མཛད་དེ་
བཞུགས། སྐྱབས་མགོན་མགོ་ལོག་ནས་ཕྱིར་གཡི་ཁོག་སྒར་ཐོག་ཏུ་
ཕེབས། དེ་ནས་སྐྱབས་མགོན་དང་ཌཱཀྐི་མ་འཁོར་བཅས་གཡི་ཁོག་
ནས་མི་ཉག་ལའུ་ཐང་དགོན་པར་ཕེབ ས་སྒར་གཞི་དེར་གནས།
སྐྱབས་མགོན་ལྕགས་ལ་དང་འགུ་ཐང་རྒྱལ་ས་སོགས་སུ་བྱོན་ཞིང་།
དེ་ནས་ཕྱིར་ལའུ་ཐང་སྒར་ཐོག་དུ་ཕེབས་ནས་བཞུགས། སྐྱབས་
མགོན་གྱི་（རང་རྣམ་མཁའ་འགྲོའི་ཞལ་ལུང》ལྡེབ་༢༠༠ན། “སྦྲུལ་
ལོ་གསར་ཚེས་ལ་ང་རང་གསེར་ཐང་ནས་བརྒྱུད་རྗེ་བླ་མའི་གདན་ས་
ཡར་ལུང་པདྨ་བཀོད་ཀྱི་སྤྲུལ་སྐུ་རིན་པོ་ཆེ་ལ་མཇལ་འཕྲད་དང་།
202



ཊཱཀྐི་བློ་གསལ་སྒྲོལ་མའི་རྣམ་ཐར།
ཀློང་ཆེན་སྙིང་ཐིག་གི་དབང་ལུང་ཁྲིད་གསུམ་བཅས་ཕུལ། དེར་
རིམ་བཞིན་གཉན་པོ་གཡུ་རྩེར་སོང་ནས། ……… རྗེ་བླ་མའི་གདན་
སར་སྐོར་ཙམ་ཕྱིན་ནས་གཡི་ཁོག་ཏུ་སྒར་གཞིའི་ཐོག་སླེབས། དེར་
ལྕགས་ལ་ནས་མར་འོང་དགོས་ཀྱི་བཀའ་ནན་དང་མི་བཏང་བཅས་་་
སླེབས་འདུག་པ། གཡི་ཁོག་ནས་ཐེག །དེབ་ཁོག་ཏུ་དགེ་བཤེས་བློན་
པོ་ཧོར་པ་བསོད་ནམས་ཚང་ལ། ཀུན་མཁྱེན་གོང་མའི་སློབ་བུ་སྦས་
པའི་རྣལ་འབྱོར་པ་ཞིག་གི་ཡང་སྲིད་འཁྲུངས་འདུག་པ་ཡང་ལག་ཏུ་་
ལོན། སླར་ཞབས་ཏོག་འགྲུབ་པའི་ལྟས་ཀྱང་ཤར། དེར་བཞག་བྲའི་
བསུ་བ་དང་བཅས། ལའུ་ཐང་དགོན་པར་སྒར་གཞི་ཀུན་གདན་
འཇགས། དགོན་སྡེ་གྲྭ་ཚང་ཡུལ་མི་ཀུན་ནས་སྲིང་མོའི་སྙུང་གཞི་
ཡར་དྭངས་སོང་བ་དང་། སྟོད་ཕྱོགས་སུ་འགྲོ་རྒྱུ་མ་ཐོན་པ་མར་
འཁོར་བ་བཅས་ཀྱིས་དགའ་ཞིང་བསམ་པ་ཡོངས་སུ་རྫོགས་པར་་་་་་་
གྱུར།”ཞེས་གསུངས་སོ། །ལོ་དེར་འགུ་ཐང་ནས་རིགས་སྲས་ཤེས་
རབ་མེ་འབར་གྱི་ཡང་སྤྲུལ་ལྷུམས་སུ་ཞུགས་ཡོད་པ་སྐྱབས་མགོན་་་་་
གྱིས་ངོས་འཛིན་མཛད་ཡོད་དེ། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལྡེབ་༢ ༡༠ན། “ རིགས་ཀྱི་མྱུ་གུ་བདེ་བར་
གཤེགས་པའི་སྤྲུལ་པ་ཡུ་ཐང་ལ་མངལ་དུ་ཞུགས་པ། སྔར་གཡི་ཁོག་
ནས་ངེད་རང་མིང་སྲིང་གཉིས་ཀ་ལ་འོད་གསལ་སྣང་བར་མངོན་་་་་་
རྟོགས་གསལ་བར་བྱུང་ལྟར་ཡུ་ཐང་དུ་སྐོར་ཙམ་ཕྱིན། སྔ་མའི་
ཉམས་སྣང་དང་མཚུངས་པའི་བྱིས་པ་མའི་མངལ་ནས་ཨོཾ་ཝཱ་ཀྱེ་དཾ་ནཱ་
203



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མ་ཟེར་བ་ཞིག་ཡོད་ཚུལ་འདུག་པ། མའི་ལྷུམས་སུ་ཡོད་དུས་ནས་
ངོས་འཛིན་བྱས་ཤིང་། རྒྱལ་པོ་སྔགས་འཆང་དམ་པ་ལ། སླར་སྐྱེས་
མ་ཐག་ངེད་ཀྱི་སྤྲུལ་སྐུ་ཡིན་པས་ཉིད་ཀྱིས་བདག་པོ་མཛད་ནས་ཡར་
གནང་དགོས་སོགས་ཀྱི་བསྒོ་བ་དམ་པོར་བྱས།” ཞེས་གསུངས་སོ། ། །
དགུང་ལོ་ཞེ་ལྔ་པ་མེ་རྟ་(སྤྱི་ལོ་1846)ལོར། སྐྱབས་མགོན་དང་
ཊཱཀྐི་མ་འཁོར་བཅས་ལའུ་ཐང་དགོན་ནས་བཞག་བྲའི་གནས་སུ་་་་་
ཕེབས། གནས་དེར་སྐྱབས་མགོན་གྱིས་ལུས་མེད་མཁའ་འགྲོའི་ཆོས་
སྐོར། ཡང་གསང་མཁའ་འགྲོའི་ཐུགས་ཐིག་གི་ཆོས་སྐོར། གསེར་
ཡིག་ཅན་སོགས་དགོངས་གཏེར་ནམ་མཁའ་ལྟ་བུ་གཏན་ལ་ཕབ།
ཌཱཀྐི་མ་རྡོ་རྗེ་ཕག་མོའི་སྐུ་དངོས་སུ་བསྒྱུར་ཏེ་བརྡ་ཡིག་རྣམས་སྟོན་་་་
ཅིང་གྲོགས་དན་བླ་ན་མེད་པ་མཛད། དེ་ནས་ཌཱཀྐི་མ་གནས་དེར་
དགོངས་གཏེར་རྣམས་ཀྱི་བསྙེན་མཚམས་ལ་བཞུགས། སྒྲུབ་རྟགས་
སུ་ས་གཡོ་བ་དང་སྒྲུབ་ཁང་ལ་མེ་འབར་བ་སོགས་རྟགས་ཕུན་སུམ་་་
ཚོགས་པར་བྱུང་བའོ། །ལོ་དེར་ཌཱཀྐི་མས་སྐྱབས་མགོན་ལ་ཞབས་
བརྟན་དྲང་སྲོང་བདེན་ཚིག》ཅེས་པ་མཛད། སྐྱབས་མགོན་ལ་སྐུ་
གེགས་ཚབས་ཆེན་བྱུང་བའང་ཁོང་གི་ཐུགས་བསྐྱེད་ཀྱིས་བཟློགས་་་་
པར་མཛད་དེ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལྡེབ་༢ ༡ ༡ན། “ པདྨ་མཁའ་འགྲོའི་ཆོས་སྐོར་ལ་སེལ་ཞུགས་
ཅུང་ཟད་སོང་ཞིང་། དཔའ་བོ་མཁའ་འགྲོ་རྣམས་ཀྱང་ཅུང་ཟད་
འཁྲུགས་པར་གྱུར་བས། གཏེར་ཆོས་རྙིང་པ་རྣམས་གོས་དཀར་མོའི་
204



ཊཱཀྐི་བློ་གསལ་སྒྲོལ་མའི་རྣམ་ཐར།
ཀློང་ནས་དབྱིངས་སུ་གཤེགས། སླར་ཡང་སྲིང་མོ་སྤྲུལ་པ་ལ། སྤྲུལ་
གཞི་རྡོ་རྗེ་ཕག་མོ་དངོས་བྱིན་ཕེབས་ཅིང་། ལུས་མེད་མཁའ་འགྲོའི་
ཆོས་སྐོར། ཡང་གསང་མཁའ་འགྲོའི་ཐུགས་ཐིག་གཏན་འབེབས་
པའི་སྒོ་འཕར་ཕྱེས་ཤིང་། འཛིན་པ་རང་གྲོལ་གྱི་ཆོས་སྐོར་ལ་བརྟེན་
པའི་རྐྱེན་ངན་གྲོགས། འགལ་རྐྱེན་ལམ། བར་ཆད་དངོས་གྲུབ་ཏུ་
བསྒྱུར་ནས་གསེར་ཡིག་ཅན་གཏན་ལ་འབེབས་པའི་མཐུན་རྐྱེན་་་་་་་
འཁོར་དམ་ལྡན་རྣམས་ནས་ཉིན་མཚན་གཡེལ་མེད་རྟེན་འབྲེལ་གྱི་་་
སྣ་ཁ་དཔག་མེད་བསྒྲིགས་ཤིང་བརྡ་བསྒྱུར་གྱི་མགོ་བརྩམས། ཡི་
གེའི་འདུ་བྱེད་སློབ་བུ་རིག་པའི་ཡེ་ཤེས་ཀྱིས་བྱས། སྐབས་དེར་སྔོན་
མའི་ཉམས་ཆགས་ཀྱི་ཤུགས་དང༌། ཚེ་གེགས་ཆེ་བ་བཅས་ཀྱིས་ཁོ་བོ་
ཡང་འདུ་བ་རབ་ཏུ་འཁྲུགས་ཤིང་ཌཱཀྐིའི་བསུ་བ་མང་དུ་བྱུང་ཞིང་།
འཛམ་གླིང་གཞི་བདག་དྲེགས་ཚོགས་ཕལ་ཆེར་གྱིས་སྐྱེལ་བའི་སྣང་་་
བ་བྱུང་འདུག་ཀྱང་། སྲིང་མོ་ཆེན་མོའི་ལྷག་བསམ་རྣམ་པར་དག་
པའི་སྙིང་སྟོབས་ཀྱིས་རྒྱུ་བྱས། ཁམས་ཀྱི་ཙཱ་རི་ཊ འི་དཔའ་བོ་ཌཱཀྐིའི་
མཐུ་རྩལ་གྱིས་རྐྱེན་བྱས། .……….. ཚེ་གེགས་ཆེན་མོ་བཟློག་པར་མཛད།
བདུད་སྤྲུལ་རྣམས་ཀྱང་དཀྱིལ་འཁོར་གྱི་ཕྱི་རོལ་དུ་བསྐྲད། དམ་
ལྡན་རྣམས་རྗེས་སུ་བཟུང་ནས་བཞག་བྲར་ཡང་དབེན་དུ་ཕྱིན་ཏེ།
རྡོ་རྗེའི་མིང་འཛིན་བཞིའི་དམ་ལྡན་རྣམས་ལ་ཁོག་ཞུགས་ཀྱིས་་་་་་་
དངོས་དང་དངོས་མེད་ཀྱི་ཚུལ་གྱིས་རྟེན་འབྲེལ་སྣ་ཁ་ཉིན་མཚན་་་་་
གཡེལ་བ་མེད་པར་བསྒྲིགས། སྲིང་མོ་ཆེན་མོའི་གཙོས་ཡེ་ཤེས་ཌཱཀྐི་
205



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྣམས་ཀྱང་རིག་རྩལ་དུ་བརྫུ་བ་དང་། རང་ཉིད་ཀྱི་མཐོང་སྣང་ལ་
དངོས་གཟུགས་བསྟན་ནས་བརྡ་བསྒྱུར་གྱི་གཉེར་ཁ་འཛིན་ཞིང་།
ཕྱི་ནང་གི་ས་མཚམས་སྲུང་མ་རྣམས་ཀྱིས་བསྲུངས་ནས་གསེར་ཡིག་་་
ཅན་གྱི་བརྡ་རིས་བསྒྱུར། དེ་ནས་སྲིང་མོ་ཆེན་མོ་ཡང་གཏེར་སྒྲུབ་ཀྱི་
ཡི་དམ་ལྷའི་བསྙེན་སྒྲུབ་ལ་གནས་ཚེ། ས་གཡོ་རི་ངུར་ཆུ་རླུང་རྣམས་
ཀྱང་སྔགས་ཀྱི་རང་སྒྲ་སྒྲོག་པ་དང༌། སྒྲུབ་ཁང་ལ་མེ་འབར་བ་
སོགས་ཐུན་མོང་གི་རྟགས་དང་། ཐུན་མིན་དངོས་གྲུབ་ཀྱི་རྟགས་
མཚན་ཡང་དཔག་ཏུ་མེད་པ་བྱུང་འདུག དེ་ནས་སུམ་ཅུ་གནས་སུ་
ཤ་ཟ་མཁའ་འགྲོ་དངོས་སུ་རྒྱུ་བའི་སར་ཕྱིན་ཏེ། དབང་སྡུད་ཟིལ་
གནོན་གྱིས་དམ་འོག་ཏུ་ཆུད་པར་བྱས་ཤིང༌། སྲིང་མོ་སྐུ་མཚམས་
གྲོལ་ཞིང་ཕེབས་བྱུང་པ། སླར་ཡང་སྒྲུབ་པ་ལ་ཞུགས་ཤིང་།” ཞེས་
གསུངས་སོ།། (གོང་གི་ཞབས་བརྟན་གསོལ་འདེབས་འདི་དེང་སྐབས་བཞུགས་སོ།།）
དགུང་ལོ་ཞེ་དྲུག་པ་མེ་ལུག་(སྤྱི་ལོ་1847)ལོར། སྐྱབས་མགོན་
དང་ཌཱཀྐི་མ་གཉིས་ཀྱིས་ཡུ་ཐང་བློན་པོ་པདྨ་ཚང་ལ་འཁྲུངས་པའི་་་་
རིགས་སྲས་ཤེས་རབ་མེ་འབར་གྱི་སྤྲུལ་སྐུ་མདོ་དྲི་མེད་གྲགས་པ་སྒར་
ཐོག་ཏུ་གདན་དྲངས་ཏེ་ལའུ་ཐང་དགོན་ནས་ཁྲི་སྟོན་མཛད། དེ་
ནས་སྐྱབས་མགོན་འཁོར་བཅས་རེ་ཞིག་ལའུ་ཐང་དགོན་ནས་གསེར་
ཡིག་ཅན་སོགས་བཤད་ཁྲིད་གནང་སྟེ་བཞུགས་སོ། །རིགས་སྲས་
རལ་གྲི་ལྷ་ལྡན་དུ་ཕེབས་པ་ལ་སྐུ་རིམ་གྱི་ཆེད་དུ་སྐྱབས་མགོན་དང་་་་
ཀི་མ་འཁོར་བཅས་བཞག་བྲའི་གནས་སུ་ཕེབས་ནས་བསང་མཆོད་
206



ཊཱཀྐི་བློ་གསལ་སྒྲོལ་མའི་རྣམ་ཐར།
སོགས་གཏང་རག་གི་མཆོད་པ་ཕུལ། དེ་ནས་ཕྱིར་ལའུ་ཐང་སྒར་
ཐོག་ཏུ་བྱོན་ནོ། །དགུན་དུས་སུ་སྐྱབས་མགོན་དང་ཌཱཀྐི་མ་བཞག་
བྲའི་དབེན་གནས་སུ་ཕེབས། ཊཱཀྐི་མ་སླར་ཡང་གནས་དེར་བསྙེན་
སྒྲུབ་ལ་བཞུགས། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལྡེབ་༢ ༡༤ན། “ ལུག་ལོ་གསར་ཚེས་ལ… ཡུ་ཐང་ནས་
རིགས་ཀྱི་མྱུ་གུའི་ཟློས་གར་ནིརྨ་ཀ་ཡང་ཡར་ཕེབས་ཤིང་། ལའུ་ཐང་
དུ་ཁྲི་སྟོན་སོགས་བྱས་ཤིང་དགེ་མཚན་བཟང་པོ་དང་། ཨ་ནེའི་གཙོ་
གྱུར་སྔར་གྱི་གྲྭ་པ་རྣམས་དང༌། གླེགས་བམ་ཡོ་བྱད་སོགས་ངོས་
འཛིན་དང་སྔོན་གནས་རྗེས་དྲན་གྱི་གཏམ་དང༌། ཤ་ཁྲག་ལ་ལོངས་
སུ་མི་སྤྱོད་པ་སོགས། སྐྱེ་སྔོན་ལྟར་རྒྱུས་ཡོད་རྣམས་ཡིད་ཆེས་པར་
བྱུང༌། སྐབས་དེར་དད་ལྡན་ཁ་ཤས་ལ་གསེར་ཡིག་ཅན་གྱི་སྒོ་འཕར་
ཕྱེས། ཆོས་ཐུན་གྱི་བྱ་བ་རྣམས་རྫོགས་འཕྲལ། རིགས་རྒྱུད་མིང་
འཛིན་རལ་གྲི་དང༌། ཡུ་ཐང་རྒྱལ་པོ་སྐུ་འཁོར་བཅས་ལྷ་ལྡན་དུ་
ཐེག །ང་རང་མིང་སྲིང་བཞག་བྲར་ཕྱིན་ཏེ། གཏང་རག་མཆོད་
བསྟོད་བྱས་ཤིང་རང་གནས་སུ་འཁོར། དགེ་བཤེས་དང་ལྕགས་ལ་
གཉིས་འཁོན་བསྡུམ་སོགས་གཞན་དོན་ཕྲན་བུ་དང་སྐབས་སུ་བབ་་་་
པའི་ལས་རྣམས་བསྒྲུབས། དགུན་དེར་བཞག་བྲར་སྲིང་མོ་སྐུ་
མཚམས་དང༌། ང་རང་ཡང་ཉམས་ལེན་ལ་ཅུང་ཟད་གནས།” ཞེས་
གསུངས་སོ། །
དགུང་ལོ་ཞེ་བདུན་པ་ས་སྤྲེལ་(སྤྱི་ལོ་1848)ལོར། སྐྱབས་མགོན་
207



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལྕགས་ལ་དང་ཉག་རོང་གཉིས་ཀྱི་དམག་འཐབ་ཀྱི་སྟེང་དུ་ཕེབས་་་་་
དགོས་བྱུང་བ་ལ། ཌཱཀྐི་མའི་ཐུགས་ལ་ཆེར་མ་བབ་པས། ཁོང་གི་
ཞལ་ནས“རྒྱ་དང་ལྕགས་ལའི་ཁར་ཉན་པར་མི་འཐད་ཀྱང་། ཉིད་
ཀྱི་ཐུགས་དགོངས་འགྲོ་དོན་དུས་བབ་འདྲ་ཡོད་ན་དེ་ལྟར་མཛོད།”
ཅེས་གསུངས་སོ། །ཌཱཀྐི་མའི་གཏམ་དེ་བཞག་བྲའི་གནས་ནས་
གསུངས་པ་ཡིན་པས། ལོ་དེར་གཙོ་བོར་བཞག་བྲའི་གནས་ནས་
མཚམས་སྒྲུབ་མཛད་དེ་བཞུགས་པར་མངོན་ནོ། །
དགུང་ལོ་ཞེ་བརྒྱད་པ་ས་བྱ་(སྤྱི་ལོ་1849)ལོར། སྐྱབས་མགོན་
དང་ཌཱཀྐི་མ་འཁོར་བཅས་བཞག་བྲའི་བྱང་ཕྱོགས་གར་ནང་ཇོ་སྒང་་་
རི་ཁྲོད་དུ་གདན་ས་མཛད་དེ་རེ་ཞིག་བཞུགས། དེང་སྐབས་ཀྱང་
སྐྱབས་མགོན་གྱི་གཟིམ་ཤག་དང་། ཊཱཀྐི་མའི་གཟིམ་ཤག གཞན་
ཡང་ལྷ་ཁང་ཆེ་ཆུང་བཞི་བཅས་ཀྱི་རྩིག་ཤུལ་སོགས་གནས། རྩིགས་
པ་ཤིན་ཏུ་ལེགས་ཤིང་། ཁང་སྟེང་ཨ་སྒ་ལས་གྲུབ་པ་ཞིག་རེད་
འདུག གནས་འདི་ཧ་ཅང་དབེན་ཞིང་། ཁོར་ཡུག་ཀྱང་རབ་ཏུ་
མཛེས་པས་ལྷ་ཡུལ་གྱི་དགའ་ཚལ་ལ་འགྲན་པ་ལྟ་བུ་ཞིག་མཆིས།
གནས་འདི་སྐྱབས་མགོན་དང་ཌཱཀྐི་མ་གཉིས་ཀྱི་གདན་ས་གཙོ་བོའི་་་
གྲས་ཤིག་ཡིན། མ་ཟད་རྒྱལ་སྲས་རིག་པའི་རལ་གྲི་དང་། མདོ་དྲི་
མེད་གྲགས་པ་སོགས་ཀྱང་གདན་ས་མཛད་དེར་ཡུན་རིང་བཞུགས་་་
མྱོང་ངོ༌། །དེ་ནས་ཌཱཀྐི་མ་དང་སྐྱབས་མགོན་འཁོར་བཅས་མི་ཉག་
སེང་གེ་དགོན་དུ་ཕེབས་ཏེ་མི་དང་མི་མིན་གྱི་འགྲོ་བ་རྣམས་ལ་ཆོས་་་
_208



ཊཱཀྐི་བློ་གསལ་སྒྲོལ་མའི་རྣམ་ཐར།
ཀྱི་འཁོར་ལོ་རྒྱ་ཆེར་བསྐོར། རྟེན་འབྲེལ་ལེགས་པར་འགྲིགས། མི་
ཉག་སེང་གེ་དགོན་ནི་རྒྱལ་བ་ཀརྨ་པཀྵིས་བཏབ་པ་ཡིན། བར་
སྐབས་སུ་སོག་པོའི་དམག་ངན་གྱིས་མི་ཉག་ཕྱོགས་ཀྱི་བཀའ་བརྒྱུད་་་
པའི་དགོན་པ་ཐམས་ཅད་རྩ་བ་ནས་གཏོར། སྐྱབས་མགོན་དང་
ཊཱཀྐི་མ་འཁོར་བཅས་སེང་གེ་དགོན་དུ་བྱོན་སྐབས་དགོན་ཤུལ་དུ་་་་་
གྱུར་ཡོད། སྐྱབས་མགོན་དང་ཌཱཀྐི་མ་འཁོར་བཅས་ཀྱིས་གནས་དེར་
གདན་ས་མཛད་དེ་མི་ལོ་གཅིག་ལྷག་བཞུགས། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལྡེབ་༢༢ ༡ན། “ བཞག་བྲའི་
ཉེ་འདབས་ཇོ་སྒང་ཞེས་པ་རི་ཁྲོད་གསར་བསྐྲུན་དུ་ང་རང་མིང་སྲིང་
གཙོས་དམ་ལྡན་ཁ་ཤས་བཅས་རེ་ཞིག་སྒྲུབ་པ་ལ་གཞོལ། བཞག་
བྲའི་ཟོ་དོར་རྣམས་ནས་ཀྱང་བཤོལ་འདེབས་བྱུང་ཡང་། སྤྲེལ་ལོའི་
རྟེན་འབྲེལ་གཞན་དབང་དུ་གྱུར་པས་རེ་ཞིག་ཡུལ་དེར་སྡོད་རྒྱུའི་་་་་
སྐབས་མེད་ཕྱིར་བྱ་ཐབས་བྲལ་ཞིང་། མི་ཉག་སྨད་ཕྱོགས་ཀྱི་རྟེན་
འབྲེལ་མི་འཆུགས་ཙམ་དུ་སེངྒེ་རིར་ཕྱིན། དེར་གངས་དཀར་སོགས་
དངོས་མེད་རྣམས་ལ་རིག་འཛིན་ཐུགས་ཀྱི་ཐིག་ལེའི་ཆོས་འཁོར་་་་་
བསྐོར་ཞིང་། མ་འོངས་པ་ན་རྟེན་འབྲེལ་འཕྲོ་མཐུད་ཡོད་པར་བྱས།
ཐུགས་ཐིག་རྣམ་གསུམ་གཏན་ལ་དབབ་པ་དང་། ངེད་ཅག་མིང་
སྲིང་གི་ཚེ་གེགས་བཟློག་པ་བཅས་ཀྱི་ལེགས་པའི་རྟེན་འབྲེལ་ཡང་་་་་་
འགྲིགས། སྐབས་དེར་ལྕགས་ལའི་མཁན་རིན་པོ་ཆེ་ཡང་ཞི་བར་
གཤེགས་སྐད་བྱུང་བར། དགོངས་རྫོགས་མཆོད་པ་དང་རིག་འཛིན་
209



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གྱི་ཞིང་དུ་སྐྱེལ་མ་བྱས། ང་རང་ཡང་བསུ་བ་སླེབས་པ་ལྟར་ཁྲོ་
སྐྱབས་དམུ་ཁྲིའི་རྒྱལ་སར་སོང་། སྲིང་མོས་རང་གནས་སུ་སྒྲུབ་པ་
མཛད་ཅིང།” ཞེས་གསུངས་སོ། རང་གནས་ཞེས་པ་མ་ཧཱ་སྐྱིད་ལུང་
དགོན་སོགས་གདན་ས་མང་པོ་ཞིག་ལ་གོ་རྒྱུ་ཡོད་ཀྱང་། འདིར་རང་
གནས་ཞེས་པ་ནི་སེང་གེ་རི་ཡིན་ཏེ། སྐྱབས་མགོན་གཡི་ཁོག་ན་
འབམ་ནད་བཞེས་ཏེ་བཞུགས་ཡོད་སྐབས། ཌཱཀྐི་བློ་གསལ་སྒྲོལ་མ་
སོགས་ཀྱིས་མངོན་མཁྱེན་གྱིས་གཟིགས་ནས་གཡི་ཁོག་ཕྱོགས་སུ་་་་་
བསྐྱོད་ཚུལ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》
ལྡེབ་༢༢༦ན། “ སེང་གེ་རི་ནས་སྲིང་མོ་དང་སྤྲུལ་སྐུ་གཉིས་བཅས་
ལྐོག་གྱུར་གཟིགས་པ་ལྟར་ལའུ་ཐང་དུ་ཕེབས་པ་དང་དུས་མཉམ།
ང་རང་ན་ཚུལ་གསན་ཏེ་ཡར་གཡི་ཁོག་ཏུ་ཕེབས་ཅིང་ཚ་ཆུ་ཁར་་་་་
གདོང་འཛོམས།” ཞེས་གསུངས་སོ། །
དགུང་ལོ་ཞེ་དགུ་པ་ལྕགས་ཁྱི་(སྤྱི་ལོ་1850) ལོར། ཌཱཀྐི་མ་
འཁོར་བཅས་མི་ཉག་སེང་གེ་དགོན་ནས་རིམ་བཞིན་ལའུ་ཐང་་་་་་་
བརྒྱུད་དེ་གཡི་ཁོག་ཕྱོགས་སུ་ཕེབས། སྐྱབས་མགོན་དང་ཌཱཀྐི་མ་
འཁོར་བཅས་གནས་དེར་ཞལ་འཛོམས། སྐྱབས་མགོན་ལ་སྐུ་རིམ་
སོགས་བསྒྲུབས་ནས་རེ་ཞིག་གཡི་ཁོག་ཏུ་བཞུགས། སྟོན་དུས་སུ་
སྐྱབས་མགོན་དང་ཌཱཀྐི་མ་འཁོར་བཅས་གཡི་ཁོག་ནས་ཤར་གྲོང་་་་་་
ཁོག་ཏུ་ཕེབས། ཡུལ་དེའི་གནས་དབེན་པ་ཞིག་ཏུ་སྒར་གཞི་བཏབ།
སྐྱབས་མགོན་གྱིས་ཕྱོགས་འདུས་ཀྱི་སློབ་མ་རྣམས་ལ་སྔོན་འགྲོའི་རྩ་་་
210



ཊཱཀྐི་བློ་གསལ་སྒྲོལ་མའི་རྣམ་ཐར།
རླུང་གི་སྨིན་ཁྲིད་སོགས་གནང་ནས་བཞུགས། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལྡེབ་༢ ༢༦ན། “ སེང་གེ་རི་
ནས་སྲིང་མོ་དང་སྤྲུལ་སྐུ་གཉིས་བཅས་ལྐོག་གྱུར་གཟིགས་པ་ལྟར་་་་་
ལའུ་ཐང་དུ་ཕེབས་པ་དང་དུས་མཉམ། ང་རང་ན་ཚུལ་གསན་ཏེ་
ཡར་གཡི་ཁོག་ཏུ་ཕེབས་ཅིང་ཚ་ཆུ་ཁར་གདོང་འཛོམས། རེ་ཞིག་
གཡི་ཁོག་ཕྱོགས་དེར་གང་དབེན་རྣམས་སུ་བསྡད་ཅིང༌། ཌཱཀྐི་མའི་
བཀའ་ལུང་རྣམས་བསྒྲུབས། སྟོན་དེར་ཤར་གྲོང་ས་ཆར་རི་ཁྲོད་
ཞིག་ཏུ་སོང་ནས་བསྡད། སྡེ་དགེ་བཀྲ་ཤིས་དགེ་ལེགས་སོགས་
ཕྱོགས་མཐའ་དག་གི་འདུས་པ་རྣམས་ལ་སྔོན་འགྲོ་རྩ་རླུང་སྨིན་ཁྲིད་
དང་། དབང་ལུང་ཁ་ཤས་སོགས་བྱས” ཞེས་གསུངས་སོ། །
བཅུ་བཞི་པ། རྒྱལ་མོ་ཚ་བ་རོང་ལ་བཞུགས་པའི་སྐོར།
དགུང་ལོ་ལྔ་བཅུ་པ་ལྕགས་ཕག་(སྤྱི་ལོ་1851)ལོར། སྐྱབས་
མགོན་དང་ཌཱཀྐི་མ་འཁོར་བཅས་ཤར་གྲོང་ནས་ཁོག་ཐ་སེང་ཚང་་་་
དགོན་དུ་ཕེབས། སྒར་གཞི་རེ་ཞིག་སེང་ཚང་དགོན་དུ་གནས།
སྐྱབས་མགོན་དང་ཌཱཀྐི་མ་དཔོན་གཡོག་འགའ་རྒྱལ་རོང་ཁྲོ་སྐྱབས་་་་
རྒྱལ་ས་གསར་པ་དཔལ་ལེགས་སུ་ཕེབས། ཆོས་རྒྱལ་ཚེ་དབང་ནམ་
མཁའ་དང་། སྲས་མོ་མཁའ་དབྱིངས་སྒྲོལ་མ་སོགས་དཔོན་འཁོར་
ཀུན་ལ་མཇལ་འཕྲད་གནང་། རྒྱལ་པོ་འཁོར་བཅས་ལ་སྐུ་རིམ་
211



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སོགས་བསྒྲུབས། སེང་ཚང་དགོན་ནས་སྒར་གཞིའང་ཁྲོ་སྐྱབས་ས་
དབང་གི་རྒྱལ་ས་རྙིང་པ་ཕུན་ཚོགས་རྫོང་དུ་འབྱོར། ཌཱཀྐི་མ་རེ་ཞིག་
སྒར་ཐོག་སོགས་ནས་བཞུགས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལྡེབ་༢༢༦ན། “ ཕག་ལོ་གསར་ཚེས་ལ་དེ་ག་ནས་
ཐེག་ཅིང༌། སྒར་གཞི་སེང་ཚང་དགོན་པར་བསྡད། ང་རང་མིང་
སྲིང་ཁྲོ་སྐྱབས་ས་དབང་གི་བཀའ་ལྟར་དམུ་ཁྲིའི་རྒྱལ་སར་སླེབས།
ས་དབང་སྲིང་ཆུང་བཅས་ལ་མཇལ་འཕྲད་ཞིབ་མོའི་ཐོག ཞབས་
བརྟན་ཁ་ཤས་བསྒྲུབས་ཤིང༌། སྟོད་ཕྱོགས་སུ་འགྲོ་རྒྱུའི་དགོངས་པ་
ནན་ཞུས་ཀྱང་། གཏན་ནས་མ་གནང་ཐོག་གསུང་ནན་རྫི་བས་བྱ་
ཐབས་བྲལ། དེ་ནས་མཚོ་ཏོར་སྐོར་ཙམ་ཕྱིན་ཏེ་སྡེ་དགེའི་བསུ་བ་
རྣམས་རང་ཡུལ་དུ་ལོག ཕུན་ཚོགས་རྫོང་ནས་བསུ་བ་བྱུང་ལྟར་
སེང་ཚང་དགོན་ནས་སྒར་གཞི་བཅས་དེ་ཕྱོགས་སུ་ཐེག ཕུན་ཚོགས་
རྫོང་དུ་ཡུམ་སྲས་ཀུན་ལ་མཇལ་འཕྲད་དང་ཞབས་བརྟན་ཁ་ཤས་་་་་
བསྒྲུབས། སྲིང་མོ་རྣམ་རྒྱལ་སྟེང་དུ་རེ་ཞིག་བཞུགས་ནས། ང་རང་
སོ་མང་རྒྱལ་ཁབ་ནས་བསུ་བ་བཀའ་ནན་བྱུང་ལྟར་དེ་ཕྱོགས་སུ་་་་་་་
སོང་།” ཞེས་གསུངས་སོ། །
དགུང་ལོ་ང་གཅིག་པ་ཆུ་བྱི་(སྤྱི་ལོ་1852)ལོར། རྒྱལ་རོང་སོ་
མང་རྒྱལ་པོའི་གདན་ཞུ་ལྟར་ཌཱཀྐི་མ་སྒར་གཞི་བཅས་སོ་མང་རྒྱལ་ས་
ཚེ་བརྟན་གླིང་དུ་ཕེབས་ཏེ་རྒྱལ་པོ་འཁོར་བཅས་ལ་མཇལ་འཕྲད་་་་་་
གནང་། རྒྱལ་པོའི་མཆོད་གནས་ཀམཆོག་དགོན་པའི་ཚེས་བཅུ་
212



ཊཱཀྐི་བློ་གསལ་སྒྲོལ་མའི་རྣམ་ཐར།
ཆེན་མོའི་འཆམ་དང་། རྟེན་གསུམ་རྣམས་ལ་མཆོད་འབུལ་དང་
ཕྱག་སྐོར་མཛད་རྗེས་དེར་བསྟན་འགྲོའི་དོན་མཛད་དེ་བཞུགས་སོ། །
ཚེ་བརྟན་གླིང་འདི་སྐྱབས་མགོན་དང་ཌཱཀྐི་མའི་གདན་ས་གཙོ་བོའི་་་
གྲས་ཤིག་ཡིན། འོན་ཀྱང་རིག་གསར་སྐབས་སུ་ཉམས་ཆག་བྱུང་
བས། དེང་སྐབས་བསང་ཁྲི་ཞིག་ལས་གདན་སའི་ཤུལ་ཙམ་ཡང་
མཐོང་རྒྱུ་མེད་པར་གྱུར། སྐྱབས་མགོན་གྱི་（ རང་རྣམ་མཁའ་འགྲོའི་
ཞལ་ལུང་》ལྡེབ་༢ ༣ ༣ན། “ སྲིང་ཆུང་ནད་ཀྱིས་ཐེབས་པ་ལ་སྨན་
དང་རིམ་གྲོས་བཟློག་པ་དཀའ་འདུག་ཀྱང་། རེ་ཞིག་འཚོ་བར་
གནས་ཤིང་། སྐབས་དེར་སྲིང་མོས་གཙོས་སྒར་གཞི་བཅས་སོ་མང་
དུ་བསུས་ཤིང་བདག་ཡུམ་དང་མཇལ་འཕྲད་ཐོག སྟོད་ཕྱོགས་ཚེ་
བརྟན་གླིང་གི་རྒྱལ་སར་གཞི་འཇགས་ནས་བཞུགས་ཤིང་། ལོ་ལྟར་
གྱི་ཚོགས་སྐོང་དང་སྲུང་མའི་གསོལ་མཆོད་དུས་ཀྱི་ཆོ་ག་སོགས་་་་་་་
དགོས་རིགས་རྣམས་མཛད།” ཅེས་གསུངས་སོ། །
དགུང་ལོ་ང་གཉིས་པ་ཆུ་གླང་(སྤྱི་ལོ་1853)ལོར། ཁྲོ་སྐྱབས་
རྒྱལ་པོས་བསུ་བ་བྱུང་བས། སྐྱབས་མགོན་དང་ཌཱཀྐི་མ་འཁོར་
བཅས་ཁྲོ་སྐྱབས་རྒྱལ་ས་དཔལ་ལེགས་སུ་ཕེབས། སྲས་མོ་མཁའ་
དབྱིངས་སྒྲོལ་མ་ལ་རིམ་གྲོ་བསླབ་བྱ་གནང་སྟེ་རེ་ཞིག་དེར་བཞུགས།
དེ་ནས་ཕྱིར་སྒར་ཐོག་ཚེ་བརྟན་གླིང་དུ་ཕེབས། སླར་ཡང་ཁྲོ་སྐྱབས་
རྒྱལ་པོས་བསུ་བ་བྱུང་བས། ཊཱཀྐི་མ་དམུ་ཁྲིའི་རྒྱལ་སར་ཕེབས།
སྲས་མོ་མཁའ་དབྱིངས་སྒྲོལ་མ་ལ་རིམ་གྲོ་དང་གདམས་ངག་སོགས་་་
213



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གནང་ནས་སྲས་མོའི་ཐུགས་དགོངས་རྫོགས་པར་མཛད། དེ་ནས་
ཕྱིར་ཚེ་བརྟན་གླིང་དུ་ཕེབས་ནས་བཞུགས། སྐྱབས་མགོན་གྱི་
（རང་རྣམ་མཁའ་འགྲོའི་ཞལ་ལུང་》ལྡེབ་༢ ༣ ༣ན། “གླང་ལོ་
གསར་ཚེས་ལ། ཀ་ཀེའུ་ཚང་དུ་ལན་གཅིག་འབྱོན་པར་རང་ཡང་དེ་
གར་ཕྱིན། སྲིང་ཆུང་ཡང་ཟླ་ཤས་འཚོ་ངོ་ཤར་བས་སྲིང་མོ་ཞག་ཤས་
རང་སར་བཞུགས་ཤིང་། ང་རང་རེ་ཞིག་སོ་མང་ཕྱོགས་སུ་སོང་། ཡུ་
ཐང་ནས་ཀྱང་དབོན་མོས་གཙོས་ཁ་ཤས་སླེབས་བྱུང་བ་རེ་འདོད་་་་
བསྐངས་ཤིང་རང་ཡུལ་དུ་ལོག་རྒྱལ་སར་ས་དབང་བདག་ཡུམ་
གཙོས་འདུས་པ་བརྒྱ་ཕྲག་ཙམ་ལ་སྔོན་འགྲོ་ཟླ་ཁྲིད་ཙམ་བྱས། ཚེ་
བརྟན་གླིང་དུ་རེ་ཞིག་བསྡད་པར། སྲིང་མོ་ཡང་ཁྲོ་སྐྱབས་ས་དབང་
གིས་བཀའ་ཕེབས་བཞིན་སྐུ་དྲུང་བཅར་ནས། སྲིང་ཆུང་གི་རེ་
འདུན་སོགས་རྫོགས་པར་བྱས། ཞབས་བརྟན་ཡང་ཕྲན་བུ་སྒྲུབ་ནས་
ཕྱིར་ལོག་སྟེ་ཚེ་བརྟན་གླིང་དུ་བཞུགས་གདན་འཇགས།” ཞེས་
གསུངས་སོ། །
དགུང་ལོ་ང་གསུམ་པ་ཤིང་སྟག་(སྤྱི་ལོ་1854)ལོར། ཌཱཀྐི་མ་ཚེ་
བརྟན་གླིང་ནས་ཁྲོ་སྐྱབས་དམུ་ཁྲི་དཔལ་ལེགས་རྒྱལ་སར་ཕེབས།
སྲས་མོ་མཁའ་དབྱིངས་སྒྲོལ་མ་སྙུན་ཚབས་ཤིན་ཏུ་ཆེ་བས། ཌཱཀྐི་
མས་རིམ་འགྲོ་སོགས་ཅི་དགོས་བསྒྲུབས་ཏེ་དེར་བཞུགས། ལོ་དེའི་
ཟླ་བ་༢ པའི་ཚེས་༡༥ ལ་སྲས་མོ་མཁའ་དབྱིངས་སྒྲོལ་མ་གཟུགས་་་་་་
སྐུའི་བཀོད་པ་ཆོས་དབྱིངས་སུ་བསྡུས། སྐྱབས་མགོན་འཁོར་བཅས་
_214



ཊཱཀྐི་བློ་གསལ་སྒྲོལ་མའི་རྣམ་ཐར།
དང༌། དགོན་སྡེ་རིས་མེད་ཀྱི་བླ་སྤྲུལ་རྣམས་ཀྱིས་རྒྱལ་ས་དཔལ་
ལེགས་ནས་དགུང་རྫོགས་རྒྱ་ཆེར་བསྒྲུབས། ཊཱཀྐི་མ་ཞག་གསུམ་ནས་
ཙྪ་སྒྲུབ་མ་རྫོགས་བར་དུ་དེར་བཞུགས། སྐབས་དེར་ཌཱཀྐི་མའི་རྨི་
ལམ་གྱི་ཉམས་སྣང་དུ་སྲས་མོ་མཁའ་དབྱིངས་སྒྲོལ་མ་རིག་འཛིན་་་་་
དཔལ་རིའི་ཞིང་དུ་ཕེབས་པའི་སྣང་བ་ཤར། དེ་ནས་ཌཱཀྐི་མ་ཀ་ཀེའུ་
ཚང་བརྒྱུད་དེ་ཕྱིར་ཚེ་བརྟན་གླིང་དུ་ཕེབས། སྐྱབས་མགོན་རིན་པོ་
ཆེ་སྲས་མོའི་དགུང་རྫོགས་ཚར་ནས་ཕྱིར་ཚེ་བརྟན་གླིང་དུ་བྱོན་ཡོད་་་
དོ། །དེ་ནས་གདན་ས་ཚེ་བརྟན་གླིང་དུ་སྐྱབས་མགོན་དང་ཌཱཀྐི་མ་
གཉིས་ཀྱིས་སྲས་མོའི་དགོངས་རྫོགས་ཀྱི་ཆེད་དུ་དགེ་རྩ་རྒྱ་ཆེར་་་་་་་་
བསྒྲུབས། སྐབས་དེར་ཌཱཀྐི་མས་སྙུན་གཞི་ཕྲན་བུ་བཞེས་ཀྱང༌། སྨན་
དང་སྐུ་རིམ་སོགས་ཀྱིས་བཟློག ལོ་དེར་སྐྱབས་མགོན་གྱི་དགོངས་
གཏེར་མང་དུ་མཁའ་འགྲོའི་བརྡ་རིས་གཏན་ལ་ཕབ། ཡེ་ཤེས་ཀྱི་
མཁའ་འགྲོ་མས་ཌཱཀྐི་མ་ལ་ཞལ་གཟིགས་དང་ལུང་བསྟན་མང་དུ་་་་་
གསུངས་པ་དང་། ཌཱཀྐི་མ་སོགས་ཀྱིས་སྐྱབས་མགོན་ལ་མཁའ་
འགྲོའི་བརྡ་བསྒྱུར་གྱི་གྲོགས་ཏན་མཛད་པས་འཕྲིན་ལས་ཐམས་ཅད་
ལེགས་ལམ་དུ་གྱུར། །མ་ཟད་སྐྱབས་མགོན་གྱིས་གདན་ས་དེ་ནས་
ཊཱཀྐི་མ་སོགས་ལ་གསེར་ཡིག་ཅན་དང་སྔོན་འགྲོའི་ཁྲིད་སོགས་་་་་་་
བཤད་ཁྲིད་རྒྱ་ཆེར་གནང་བས། རྟོགས་པ་ངོ་འཕྲོད་པའི་གང་ཟག་
མང་དུ་བྱུང་། སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》
ལྡེབ་༢ ༣༤ན། “ ཤིང་སྟག་གསར་ཚེས་ལ་སྲིང་མོ་ཡང་ལན་གཅིག་
215



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བྱོན་བྱུང་བ་དེ་གར་རྒྱལ་པོའི་ཞབས་འདེགས་ལྟ་བུ་དང་། སྲིང་ཆུང་
བསམ་པ་རྫོགས་ཕྱིར་བཞུགས་ཤིང༌། ང་རང་སོ་མང་རྒྱལ་པོའི་སྙན་
གཞིའི་དོན་ལ་རེ་ཞིག་སོང་།” ཞེས་པ་དང་། ཡང《རང་རྣམ་
མཁའ་འགྲོའི་ཞལ་ལུང》ལྡེབ་༢ ༣༦ན། “ སྲིང་མོས་ཀྱང་གཟིམ་ལམ་
ནས་དཔལ་རིའི་སྒོ་དྲུང་བར་སྐྱེལ་མ་སོགས་བྱས་ཉམས་བྱུང་ཟེར།
དེ་ནས་ས་དབང་རིན་པོ་ཆེས་གཙོས། ངེད་ཅག་མིང་སྲིང་བཅས་
དཔལ་ལེགས་རྒྱལ་སར་བྱོན། དགུང་ཞག་དང་དར་ཅོག་སོགས་
མཐའ་རྒྱས་སུ་མཛད། ངེད་ཅག་ནས་འབྲེལ་བས་བསྡུས་པར་
དམིགས་ཏེ། ཞི་ཁྲོ་ངན་སོང་སྦྱོང་བའི་སྦྱོང་ཆོག་ཞག་བདུན་ལ་
བསྒྲུབས། ས་དབང་རིན་པོ་ཆེའི་ཞབས་པད་བརྟན་པའི་དམིགས་
འདུན་དང་ཚེ་སྒྲུབ་གནད་སྨིན་བྱས། རུས་སྦྱོང་རྫོགས་ཕྲལ་སྲིང་མོ་
ཡང་ཀ་ཀེའུ་ཚང་ནས་བརྒྱུད་ཚེ་བརྟན་གླིང་དུ་ཕེབས། ང་རང་རེ་
ཞིག་ས་དབང་གི་ཐུགས་དགོངས་རྫོགས་ཕྱིར་བསྡད།” ཅེས་དང་།
ཡང་《རང་རྣམ་མཁའ་འགྲོའི་ཞལ་ལུང་》ལྡེབ་༢ ༣༦ན། “ ཚེ་
བརྟན་གླིང་དུ་སླེབས། སྲིང་མོ་ཐུགས་དགོངས་དག་ཕྱིར། སྲིང་ཆུང་
འབྲེལ་བས་བསྡུས་པར་དམིགས་ནས་དགེ་འདུན་བརྒྱ་ཕྲག་གིས་ཞི་་་
ཁྲོའི་སྦྱོང་ཆོག་དང་། དགོན་ཁག་རྣམས་སུ་དུང་ཡོན་དང་བསྙུང་
གནས་ཁ་ཤས་མཛད་སོང་བར་དགེ་བ་རྫོགས་བྱང་དུ་བསྔོས། སྲིང་
མོའི་ཞབས་སོགས་སྙུན་གཞི་ཅུང་ཟད་བྱུང་བ་ཡང་སྨན་གྱིས་ནུས་པ་་་
དང་། ཚོགས་དང་སྦྱིན་སྲེག་སོགས་ཀྱི་ཞབས་བརྟན་ཕུལ་བས་ཡར་
216



ཌཱཀྐི་བློ་གསལ་སྒྲོལ་མའི་རྣམ་ཐར།
དྭངས་སུ་གྱུར།” ཞེས་དང་། ཡང་《རང་རྣམ་མཁའ་འགྲོའི་ཞལ་
ལུང་》ལྡེབ་༢ ༣ ༧ན། “ཚེ་བརྟན་གླིང་དུ་སྐབས་སུ་བབས་པའི་ལས་
རྣམས་བསྒྲུབས་ཤིང་། སོ་མང་ཀ་མཆོག་དགོན་ཚེས་བཅུ་རྫོགས་
འཕྲལ་རྒྱལ་སར་སྐུ་རིམ་ཕྲན་བུ་བསྒྲུབས་ནས། ཚེ་བརྟན་གླིང་དུ་རེ་
ཞིག་གནས་ཤིང་། དུས་བབས་ཀྱི་རྟེན་འབྲེལ་སྒྲིག་འོས་རྣམས་
བགྱིས་ཤིང་ཌཱཀྐིའི་བརྡ་ཁྲོལ་ཀུན་བསྒྱུར། སྲིང་མོས་གཙོས་དམ་ལྡན་
བདུན་ཙམ་ལ་གསེར་ཡིག་ཅན་ཁྲིད་རྐང་དང་། ཡང་ཁ་ཤས་ལ་ཀློང་
སྙིང་རྩ་རླུང་གི་ཁྲིད། མང་མ་ལ་སྔོན་འགྲོའི་ཁྲིད་བཅས་བཙུགས།
གཏེར་བདག་རྣམས་དང་མི་མ་ཡིན་གཟུགས་གཟུགས་མེད་དཀར་་་་་
ཕྱོགས་ལ་དགའ་བ་རྣམས་ཀྱང་ཤུགས་ཀྱིས་འདུས། སྟོན་པས་ཀྱང་
མི་དང་མི་མིན་གྱི་སྣང་བ་དང་མཐུན་པར་སོ་སོར་གསེར་ཡིག་ཅན་་་་་
གྱི་དགོངས་པ་བཀྲོལ་བར་མཛད་ཅིང་། དཔའ་བོ་མཁའ་འགྲོའི་
འདུ་བའང་ཉིན་མཚན་འཁོར་མོ་ཡུག་ཏུ་གྱུར། མིའི་བསམ་སྤྱོད་ཐ་
དད་པས་ཅུང་ཟད་དམ་ཚིག་དང་རང་ཉིད་སུན་འབྱིན་ཞེན་ཞིང༌།
དངོས་གྲུབ་རྟགས་མཚན་ལ་རེ་བ་ཆེས་དྲག་པ་དང༌། ཁེངས་སེམས་
ཀྱི་སྟོབས་ཆེ་བ་དག་གི་རྐྱེན་གྱིས་བར་ཆད་ལ་ཁད་གྱུར་ཀྱང་།
ཊཱཀྐིའི་སྙིང་སྟོབས་ཀྱིས་བདུད་ལས་རྒྱལ། སྟོན་པའི་བྱིན་རླབས་ལས་
ཡེ་ཤེས་ཌཱཀྐིའི་སྤྲུལ་པའི་མྱུ་གུ་ཡང་ལྷུམས་སུ་ཞུགས་པར་མཛད་ཅིང་།
གདུལ་བྱའི་བསོད་ནམས་ཀྱི་ཁྲོད་ན་ཐུགས་ཐིག་བརྒྱུད་འཛིན་གྱི་་་་་
སྐལ་བ་ཐོབ་པའི་ལུང་བསྟན། དེའི་ཚེ་ཐོ་རངས་ཀྱི་དུས་ཤིག་ཏུ་རྣལ་
217



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འབྱོར་མ་རུས་པའི་རྒྱན་དྲུག་སྐུ་ལ་གསོལ་བ་ཕྱག་ན་ཁ་ཊཾ་དང་བན་
ཐོགས་པ་ཞིག་གིས་སྲིང་མོའི་སྙིང་ཁར་ཁ་ཊཾ་གཏད་ཅིང་། ཀྱེ་ཧོ།
སྣང་སེམས་གཉིས་སུ་མེད་པའི་ཡེ་ཤེས་ཀྱི། །ཀ་དག་ལྷུན་འབྱམས་
རང་བྱུང་རང་གྲོལ་བ། །ཚིག་དང་དཔེ་ཡིས་མཚོན་དུ་མེད་པ་ནི། །
ཀུན་ཁྱབ་ཡངས་པ་ཆེན་པོ་ཨེ་མ་ཧོ། །འདས་དང་མ་བྱོན་ད་ལྟ་དུས་
གསུམ་གྱི། །རྒྱལ་བ་རྣམས་ཀྱི་བགྲོད་བྱ་གཅིག་པུའི་ལམ། །འདི་དོན་
རྟོགས་ན་ཆོས་སྐུའི་རྒྱལ་ས་འཛིན། །སྐྱེ་འཆི་ཟེར་བ་མིང་གི་བླ་
དྭགས་ཙམ། །ཞིང་ཁམས་ཞེས་བྱ་བགྲོད་དུ་ཡོད་མ་ཡིན། །དག་དང་
མ་དག་སེམས་ཀྱི་ཆོ་འཕྲུལ་ཏེ། །སྒྲིབ་བྱེད་དུག་ལྔ་རང་གར་ཤོར་
བས་ལན། །ཞེ་སྡང་གསལ་སྟོང་འདོད་ཆགས་བདེ་སྟོང་དང་། །གཏི་
མུག་རིག་སྟོང་ང་རྒྱལ་གཞི་རྩ་བྲལ། །ཕྲག་དོག་རང་གྲོལ་ཆེན་པོར་
ལ་བཟླས་ནས། །དུག་ལྔ་ཡེ་ཤེས་ལྔ་ཡི་ངོ་བོ་སྟེ། །ལྟ་བ་འཕོ་མེད་
ཆོས་སྐུའི་རྒྱལ་ས་ཟིན། །སྒོམ་པ་ལོངས་སྤྱོད་རྫོགས་སྐུའི་རྩལ་རྫོགས་
ཤིང་། །སྤྱོད་པ་སྤྲུལ་པ་སྐུ་ཡི་རོལ་རྩལ་གྱིས། །ཐབས་མཁས་ཐུགས་
རྗེས་གཞན་དོན་འགྲུབ་པར་མཛོད། །ཐ་མལ་བག་ཆགས་ཤ་ཁྲག་
ལུས་ཀྱི་སྦུབས། །ཀུན་བྱེད་རྒྱལ་པོ་གཞོན་ནུ་བུམ་པའི་སྐུ། །འཕོ་མེད་
ལྷུན་རྫོགས་ཆེན་པོར་ལ་བཟླས་ཚེ། །ཡེ་ཤེས་མཁའ་འགྲོའི་རང་རིག་
རྩལ་བསྒྱུར་ཞིང་། གང་འདུལ་ཐབས་ཀྱིས་འགྲོ་བའི་དོན་བྱས་ནས། །
སྐྱེ་འདིར་འགྲོ་དོན་མཐའ་རུ་རྫོགས་པར་འགྱུར། །ཤྲཱི་སེང་ཧའི་ལུང་
བྱང་ཆེན་མོ་ལས། །ཇི་ལྟར་གསུངས་པའི་དོན་ཀུན་ཡིད་ལ་ཟུངས། །
218



ཊཱཀྐི་བློ་གསལ་སྒྲོལ་མའི་རྣམ་ཐར།
ལྕགས་ཁམས་གར་བྱེད་སེམས་དཔའི་ལོ་ནས་བཟུང་། །འབྲས་བུ་
སྨིན་པའི་དུས་ལ་བབ་པ་སྟེ། །ང་ཉིད་སྤྲུལ་པ་སྤྲུལ་གཞི་དབྱེར་མེད་
འདྲེས། །དོན་གཉིས་ལྷུན་གྲུབ་འབྲེལ་བས་བསྡུས་པ་ཀུན། །རྫོགས་
སངས་རྒྱས་པའི་ས་རུ་འགོད་པར་ངེས། །ཞེས་གསུངས་ནས་མི་སྣང་
བར་གྱུར་ཏོ། །དམ་ལྡན་རྣམས་ནས་ཉིན་མཚན་གཡེལ་བ་མེད་པར་
ཁྲིད་སྦྱངས་རྣམས་ལ་འབད་ཅིང་། འགའ་རེར་བྱིན་རླབས་ཞུགས་
ཤིང་རང་ངོ་འཕྲོད་པར་བྱུང་། སླན་ཆད་ཀྱང་བརྡ་རིས་གཏན་ལ་
འབེབས་པའི་རྟེན་འབྲེལ་གྱི་སྣ་ཁ་རྣམས་ཀྱང་། བླ་མ་ལྷ་དང་མཁའ་
འགྲོའི་ལུང་ཇི་ལྟར་བསྟན་པ་བཞིན་སྲིང་མོ་མཆོག་དང་དམ་ལྡན་ཉེ་་
བར་གནས་པ་རྣམས་ཀྱིས་ཉིན་མཚན་གཡེལ་བ་མེད་པར་བརྩོན་་་་་་
འགྲུས་དྲག་པོས་འབད་ཅིང་། ལེགས་ལམ་ཕར་ཕྱིན་པར་གྱུར།”
ཞེས་གསུངས་སོ། །
དགུང་ལོ་ང་བཞི་པ་ཤིང་ཡོས་(སྤྱི་ལོ་1855)ལོར། ཌཀྐི་མ་
གདན་ས་ཚེ་བརྟན་གླིང་གི་སྒར་ཐོག་ནས་བསྟན་འགྲོའི་དོན་མཛད་་་
དེ་བཞུགས། ཊཱཀྐི་མས་སློབ་བུ་རིག་འཛིན་དཔལ་འབྱོར་དེ་ཉིད་
རིག་འཛིན་འཇིགས་མེད་གླིང་པའི་གདན་ས་ཚེ་རིང་ལྗོངས་སོགས་་་
ཞིག་གསོ་བྱེད་པར་ལྷ་ལྡན་དུ་བརྫངས་སོ། །སྐྱབས་མགོན་རིན་པོ་ཆེ་
ཁྲོ་སྐྱབས་རྒྱལ་པོའི་རྒྱལ་ས་དཔལ་ལེགས་བསམ་འགྲུབ་རྫོང་སོགས་་་་
སུ་ཆས་ཏེ་ཕྱིར་གདན་ས་ཚེ་བརྟན་གླིང་དུ་ཕེབས། སྐྱབས་མགོན་
དང་ཌཱཀྐི་མ་གཉིས་ཀྱིས་རྒྱལ་ས་ཚེ་བརྟན་གླིང་ནས་སོ་མང་རྒྱལ་པོ་་་་
219



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལ་ཞབས་བརྟན་སོགས་རིམ་གྲོ་རྣམས་བསྒྲུབས། གདན་ས་ཚེ་བརྟན་
གླིང་ནས་སོ་མང་རྒྱལ་པོའི་མཆོད་གནས་ཀ་མཆོག་དགོན་དུ་ཕེབས་་་
ཏེ་བཞུགས། སྐབས་དེར་ཁྲོ་སྐྱབས་རྒྱལ་པོའི་གདན་ཞུ་བྱུང་བས།
ཌཱཀྐི་མ་དཔལ་ལེགས་བསམ་འགྲུབ་རྫོང་དུ་ཕེབས་ནས་བསྟན་འགྲོའི་
དོན་མཛད་དེ་རེ་ཞིག་བཞུགས་སོ། །དེ་ནས་ཀ་ཀེའུ་ཚང་དེར་ཕེབས་
ནས་བཞུགས། སྐབས་དེར་ཌཱཀྐི་མ་དམ་གྲིབ་དང་ཟས་བརྩོག་གི་
རྐྱེན་གྱིས་མགྲིན་པ་བསྙུངས་པས། སྐྱབས་མགོན་རིན་པོ་ཆེའང་ཌཱཀྐི་
མའི་ཆེད་དུ་དེར་ཕེབས་ཞབས་བརྟན་སོགས་བསྒྲུབས་པས་སྙུང་གཞི་
ཡར་དྭངས་སུ་གྱུར་ཏོ། །དེ་ནས་སྐྱབས་མགོན་དང་ཌཱཀྐི་མ་འཁོར་
བཅས་ཀ་ཀེའུ་ཚང་ནས་རིམ་བཞིན་ཀཿ མཆོག་དགོན་དུ་ཕེབས།
ཊཱཀྐི་མ་དགོན་དེར་མཚམས་སྒྲུབ་ལ་བཞུགས་སོ། །སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལྡེབ་༢༤༤ན། “ སྲིང་མོས་
ཀུན་མཁྱེན་གོང་མའི་གདན་ས་ཞིག་གསོས་ཆེད་དུ་བཅས། རང་
སློབ་རིག་འཛིན་དཔལ་འབྱོར་ཡང་ལྷ་ལྡན་དུ་བརྫངས།” ཞེས་པ་
དང༌། ཡང་ལྡེབ་༢༤༦ན། “ ས་མ་རྒྱལ་སར་སྐུ་མཆེད་ལྷན་རྒྱས།
སྲིང་མོ་ཡང་བཞུགས་འདུག་པ་གདོང་འཛོམས། མིང་སྲིང་གཉིས་ཀ་
ནས་ཞབས་བརྟན་ཁ་ཤས་བསྒྲུབས་ཤིང་། .………. ཁྲོ་སྐྱབས་ནས་བསུ་
བ་བྱུང་ལྟར། སྲིང་མོ་ཡང་དེ་ཕྱོགས་སུ་ཐེག” ཅེས་པ་དང་། ཡང་
ལྡེབ་༢༤༧ན། “ སྲིང་མོ་ཡང་དམ་གྲིབ་དང་ཟས་བརྩོག་གི་རྐྱེན་གྱིས་
མགྲིན་པ་ཅུང་ཟད་བསྙུན་ཚུལ་ཐོས་པ། ང་རང་ཡང་ཀ་ཀེའུ་ཚང་
220



ཊཱཀྐི་བློ་གསལ་སྒྲོལ་མའི་རྣམ་ཐར།
སླེབས། གྲིབ་སེལ་དང་འཁྲུགས་སྐང་བགྱིས་ཤིང་། ཁོ་རང་ནས་ཀྱང་
སླར་ཡང་བསྟན་འགྲོའི་དོན་དུ་སྙིང་སྟོབས་བསྐྱེད་པར་དགོངས་་་་་་
ཤིང༌། སྙུན་གཞི་ཡང་ཅུང་ཟད་ཡར་དྭངས་གྱུར། ང་རང་དཔལ་
ལེགས་རྒྱལ་སར་སྐོར་ཙམ་ཕྱིན་ཏེ། ས་དབང་རིན་པོ་ཆེར་དགོངས་
ཞུས་ཐོག་ང་རང་རྣམས་ཀ་ཀེའུ་ཚང་ནས་ལམ་དུ་ཞུགས་ཤིང་ས་མ་་་་
མཁར་རྒྱལ་སར་སླེབས། མཇལ་འཕྲད་ཐོག་རང་གནས་ཀམཆོག་
དགོན་དུ་གདན་འཇགས། རང་ལུགས་དཔའ་བོ་མཁའ་འགྲོ་དགྱེས་
པའི་ཐབས་དང་རྟེན་འབྲེལ་བསྒྲིགས། དྲུང་དུ་གནས་པའི་སློབ་བུ་
བདུན་ཙམ་ལ། སྔ་ལོའི་ཁ་འཕྲོའི་འཛིན་པ་རང་གྲོལ་གྱི་སྨིན་ཁྲིད་
གྲུབ་འཕྲལ། ཕྱོགས་གསུམ་དུ་མི་གསུམ་གཉན་ཁྲོད་ལ་བརྫངས།
གཞན་རྣམས་རང་གནས་སུ་གཅོད་མཚམས་ལ་བཞག སྲིང་མོ་
མཚམས་སྒྲུབ་ལ་བཞུགས། ང་རང་རྒྱལ་སར་སྐུ་རིམ་དགོས་རིགས་
བསྒྲུབས་འཕྲལ། ས་དབང་དང་ལྷན་གཅིག་ཟླ་མཚམས་ཞིག་
བསྒྲུབས་ནས། ཉམས་ཁྲིད་སོགས་ཕུལ།” ཞེས་གསུངས་སོ། །
དགུང་ལོ་ང་ལྔ་པ་མེ་འབྲུག་(སྤྱི་ལོ་1856)ལོར། སྐྱབས་མགོན་
དང་ཌཱཀྐི་མ་འཁོར་བཅས་ཀྱིས་གདན་ས་ཀཿམཆོག་དགོན་ནས་དུས་་
མཆོད་སོགས་འཚོགས་ཏེ་བཞུགས། སྐབས་དེར་ཌཱཀྐི་མ་ལ་བླ་མ་
དང་མཁའ་འགྲོའི་ཞལ་གཟིགས་དང་ལུང་བསྟན་མང་དུ་བྱུང་། སྐུ་
ཚེའི་གེགས་ཀྱང་དད་ལྡན་རྣམས་ཀྱིས་གསོལ་བ་བཏབ་པས་བཟློགས་
སོ། །དེ་ནས་སྐྱབས་མགོན་དང་ཌཱཀྐི་མ་འཁོར་བཅས་ཀམཆོག་
221



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དགོན་ནས་རྒྱལ་རོང་ཁྲོ་ཆུའི་ཕྱོགས་སུ་ཕེབས། ཊཱཀྐི་མས་སྦྱིན་
བདག་ཏཱ་རོའི་ཚེ་ཡི་འདུ་བྱེད་ཟླ་བ་གསུམ་ལ་བསྲིངས་པ་མ་ཟད་་་་་་
དེའི་རྒྱུད་ལ་བྱང་སེམས་ཀྱི་ས་བོན་སོགས་ཐེབས་པར་མཛད། ཡུལ་
དེའི་དད་ལྡན་རྣམས་ལ་ཆོས་འབྲེལ་དང༌། གཤིན་པོ་རྗེས་འཛིན།
ལྷ་སྲིན་དམ་བ ཏ གས་སོགས་བསྟན་འགྲོའི་དོན་རྒྱ་ཆེར་གནང་སྟེ།
བི་རོ་ཙ་ནའི་གདན་ས་ཁྲོ་ཆུ་བདེ་ཆེན་དགོན་དུ་ཕེབས། ཡུལ་དེའི་
གཞི་བདག་ཨ་ཝོ་ཐབས་ཤེས་སོགས་སྔོན་གྱི་དུས་སུ་ཌཱཀྐི་མའི་ཐ་ཚིག་
ལ་གནས་པ་ཡིན་པས། སྲོག་སྙིང་འབུལ་བ་དང་བཀའ་བཞིན་
འཕྲིན་ལས་བསྒྲུབས་ཏེ། གང་ལ་གང་འཚམས་ཀྱི་དད་ལྡན་རྣམས་
ཀྱི་རེ་བ་རྫོགས་པར་བསྐངས་སོ། །དེ་ནས་ཕྱིར་ཀམཆོག་དགོན་དུ་
ཕེབས་ཏེ་དགོན་དེར་དབྱར་གྱི་ཚེས་བཅུ་ཆེན་མོ་སོགས་འཚོགས་་་་་
ནས་རེ་ཞིག་བཞུགས་སོ། །དེ་ནས་སླར་སྐྱབས་མགོན་དང་ཌཱཀྐི་མ་
འཁོར་བཅས་ཁྲོ་ཆུའི་ཕྱོགས་སུ་ཕེབས། སྐབས་དེར་སྦྱིན་བདག་ཏཱ་
རོ་ཚེ་འཕོས། ཊཱཀྐི་མའི་ཐུགས་ཀྱིས་རྗེས་སུ་བཟུང་ནས་ཟངས་
མདོག་དཔལ་ཀྱི་རི་ལ་གནས་སྤར་བའོ། །དེ་ནས་ཕྱིར་ཀམཆོག་
དགོན་དུ་ཕེབས། སྐབས་དེར་སྡེ་དགེ་རྒྱལ་པོའི་བསུ་བ་བྱུང་བས།
སྐྱབས་མགོན་དང་ཌཱཀྐི་མ་འཁོར་བཅས་ཁམས་སྡེ་དགེའི་ཕྱོགས་སུ་་་
ཕེབས། སྡེ་དགེའི་རྒྱལ་ས་ལྷུན་གྲུབ་སྟེང་ནས་རྒྱལ་པོ་ཡབ་སྲས་
འཁོར་བཅས་ལ་རིམ་འགྲོའི་བྱ་བ་བསྒྲུབས། སྐབས་དེར་ཌཱཀྐི་མའི་
ཐུགས་བསྐུལ་ལྟར་སྐྱབས་མགོན་གྱིས་གཏེར་ཆོས་འགའ་ཞིག་བརྡ་་་་
222



ཊཱཀྐི་བློ་གསལ་སྒྲོལ་མའི་རྣམ་ཐར།
བསྒྱུར་མཛད་པ་སྟེ། སྐྱབས་མགོན་གྱི་（ རང་རྣམ་མཁའ་འགྲོའི་
ཞལ་ལུང་》ལྡེབ་༢༤༧་ན། “མེ་འབྲུག་གསར་ཚེས་ལ་དུས་ཀྱི་མཆོད་
པ་དང༌། དགྱེས་སྐོང་སོགས་རྫོགས་ནས་རེ་ཞིག་རང་གནས་སུ་
ཏིང་འཛིན་ལ་གནས་པ། རྨི་ལམ་ན་བླ་མ་ཧེ་རུ་ཀའི་ཆ་བྱད་ཅན། །
………… སྲིང་མོ་ལ་ཡང་སྐབས་འདི་དག་རྣམས་སུ་བླ་མ་དང་མཁའ་་་་
འགྲོའི་ཞལ་གཟིགས་ལུང་བསྟན་ཡང་མང་དུ་འདུག་ཅིང་། འབྲུག་
ལོའི་ཚེ་གེགས་ཀྱང་དམ་ལྡན་རྣམས་ཀྱིས་གསོལ་བཏབ་འབྲས་བུས་་་་
བཟློགས་པར་གྱུར་ཏོ། །དེ་ནས་དུས་བབས་ལྟར་ངེད་རང་མིང་སྲིང་
སྤྲུལ་ཟུང་བཅས་ཁྲོ་ཆུའི་ཕྱོགས་སུ་ཐེག ..……. སྦྱིན་བདག་ཏཱ་རོ་དྲུང་
ཞེས་པ་ཚེའི་འཕེན་པ་རྫོགས་ལ་ཁད་ཡོད་པ་ང་རང་མིང་སྲིང་གཉིས་
གཙོས་ཀུན་ནས་ཟླ་གསུམ་གྱི་ཚེ་བསྲིངས། ཁོ་རང་སྡིག་ལྡན་རྒྱུད་མ་
རུང་པར་ཡོད་གཤིས་སྲིང་མོས་ཐབས་མཁས་ཀྱིས་རྗེས་སུ་བཟུང་་་་་་
ཞིང་། རྒྱུད་ལ་བྱང་ཆུབ་ཀྱི་ས་བོན་ཐེབས་པར་མཛད་། ཆོས་ཉིད་ལྟ་
བའི་རང་མདངས་ལས་ཁོའི་རྒྱུད་ཀྱི་བག་ཆགས་ཀུན་སྲབ་མོར་བྱས་་་
ཤིང་། དད་པ་སྙིང་རྗེའི་ལྟ་བ་ཡང་ཕྱོགས་ཙམ་རྟོགས་པར་གྱུར་ནས་
སྐལ་ལྡན་དུ་བྱིན་གྱིས་བརླབས།” ཞེས་པ་དང་། ཡང་ལྡེབ་༢༥༠ན།
“ བདེ་ཆེན་གླིང་དགོན་པར་ངེད་ཅག་འཁོར་བཅས་སོང་ཞིང་གང་ལ་
གང་འཚམ་གྱི་རེ་བ་རྫོགས། ཨ་ལོ་ཐབས་ཤེས་ཀྱི་ཉེ་འདབས་དུས་
བབས་ལྟར་སོང་ཞིང་། ལེགས་པའི་རྟེན་འབྲེལ་ཕུན་སུམ་ཚོགས་
པར་བྱུང་བ་དང༌། གནས་བདག་ཨ་ཝོ་ཐབས་ཤེས་གཙོར་གྱུར་
223



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསང་བའི་གཏེར་སྲུང་སོགས་ཀུན་ཀྱིས། སྲིང་མོ་དང་སྔོན་གྱི་ལས་
འབྲེལ་ཡོད་པ་མི་མ་ཡིན་གྱི་མངོན་ཤེས་ཀྱིས་མཐོང་ནས་སྲོག་སྙིང་་་་
ཕུལ་ཞིང་དམ་འོག་ཏུ་ཚུད་ནས་བྲན་ལྟར་ཁས་བླངས། དེ་ནས་ངེད་
རང་རྣམས་ཀམཆོག་དགོན་དུ་གདན་འཇགས། ཚེས་བཅུ་སོགས་
རྫོགས་འཕྲལ་སླར་ཡང་ང་རང་ཁྲོ་ཆུར་འཁོར། སྦྱིན་བདག་ཏཱ་རོ་
ཡང་ཚེའི་དུས་བྱས། འཕོ་བ་དང་སྦྱོང་ཆོག་ཕུང་པོའི་བསྲེགས་སྦྱོང་
བཅས་ཀྱིས་རྗེས་སུ་བཟུང་ཞིང་། སྲིང་མོའི་ཐུགས་རྗེས་དཔལ་གྱི་རི་
ལ་དབུགས་དབྱུང་སོང་། དེ་ནས་སྟོད་སྨད་ཀུན་ལ་ལུགས་ཟུང་གི་
བགྱི་འོས་རྣམས་ཀུན་རྫོགས་པར་བྱས། འཁྲུལ་བའི་གཞན་དབང་
ཅན་རྣམས་ངོ་མཚར་བའི་རྟགས་མཚན་ཟོལ་ཟོག་མ་ཡིན་པ་འགའ་་་
རེ་བྱུང་། དེ་ནས་ཡར་ཐེག་ཅིང་། རང་གནས་སུ་སླེབས། མགོ་ལོག་
ཕྱོགས་ནས་ལྷ་ལྡན་དུ་སོང་བ་ཡང་ཕྱིར་འཁོར། གཞན་ཡང་དམ་ལ་
ལྡན་མིན་འདྲེས་མར་གྱུར་པ་ཆ་ཤས་ཀྱང་སླེབས། ཕྱིར་འཁོར་ཚེ་
རྐྱེན་ཕྲན་བུ་བྱུང་འདུག་པ་བཏང་སྙོམས་སུ་བཞག །བར་དོའི་རྣམ་
པར་ཤེས་པ་རྗེས་འཛིན་གྱིས་བཙན་ཐབས་སུ་དབུགས་དབྱུང་།
རིམ་བཞིན་དག་ཞིང་དུ་བགྲོད་པར་བྱས། སྡེ་དགེ་ནས་སློབ་བུ་བཀྲ་
ཤིས་དགེ་ལེགས་གཙོས་ཆ་ཤས་འབོད་པར་སླེབས། རྒྱལ་སྲས་ཆུང་
བ་ཡང་རྒྱལ་སར་རྩུབ་གེགས་ཆེ་བས་ངེད་ཀྱི་གནས་སུ་གདན་དྲངས།
རང་གཞན་ཀུན་ལ་སྨན་པའི་དཀྱིལ་འཁོར་གསུམ་གྱི་ཞལ་ཕྱེས་ཤིང་།
བདུད་ཀྱི་དཔུང་ཚོགས་གཞོམ་ནས་ལེགས་པའི་རྟེན་འབྲེལ་ཕུན་སུམ་
224



ཀི་བློ་གསལ་སྒྲོལ་མའི་རྣམ་ཐར།
ཚོགས་པར་བྱས། འདུས་པ་རྣམས་ལ་གང་ལ་གང་འདོད་ཀྱི་སྨིན་
ཁྲིད་ཐ་དད་པའི་རེ་བ་རྫོགས་པར་བྱས། སྐབས་སུ་བབ་པའི་ཆོས་
བདག་ཌཱཀྐི་མའི་བརྡ་བསྐུལ་ལྟར་བརྡ་རིས་ཆ་ཤས་ཀྱང་བསྒྱུར་ཅིང་།
དད་ལྡན་རེ་ཟུང་བྱིན་རླབས་ཀྱི་རྟགས་མཚན་མངོན།” ཞེས་
གསུངས་སོ། ། །
དགུང་ལོ་ང་དྲུག་པ་མེ་སྦྲུལ་(སྤྱི་ལོ་1857)ལོར། སྐྱབས་མགོན་
དང་ཌཱཀྐི་མ་འཁོར་བཅས་ཀྱིས་སྡེ་དགེའི་རྒྱལ་ས་ནས་ལོ་གསར་གྱི་་་་
དགའ་སྟོན་ལ་རོལ་ཞིང་། སྐབས་བབས་ཀྱི་འཕྲིན་ལས་རྣམས་
བསྒྲུབས་ཏེ་བཞུགས་སོ། །དེ་ནས་སྐྱབས་མགོན་དང་ཌཱཀྐི་མ་འཁོར་
བཅས་ཁོག་སྲུང་ཆུ་སྨན་དུ་ཚ་གཟིམ་ལ་ཕེབས། སྐབས་དེར་ཡུལ་
དེའི་བསྟན་འགྲོའི་དོན་རྒྱ་ཆེར་མཛད་ཡོད་དོ། །དེ་ནས་སྡེ་དགེའི་
རྒྱལ་ས་ནས་རིམ་བཞིན་རྒྱལ་རོང་སོ་མང་རྒྱལ་པོའི་མཆོད་གནས་ཀ
མཆོག་དགོན་དུ་ཕེབས་ཏེ་བཞུགས། གདན་ས་ཚེ་བརྟན་གླིང་ཞིག་
གསོའི་ཆེད་དུ་ཌཱཀྐི་མ་གནས་དེར་ཕེབས། ས་འདུལ་སོགས་སྒྲུབ་
དགོས་པ་གནང་སྟེ་རེ་ཞིག་བཞུགས་སོ། །གདན་ས་ཚེ་བརྟན་གླིང་
ཞིག་གསོས་གྲུབ་རྗེས། ཀམཆོག་དགོན་ནས་སྒར་གཞི་ཚེ་བརྟན་
གླིང་དུ་གནས་སྤོས་སོ། །ལོ་དེར་སོ་མང་རྒྱལ་པོའི་བཙུན་མོ་ལ་
འཁྲུངས་པའི་སྲས་མོ་མཁའ་དབྱིངས་སྒྲོལ་མའི་ཡང་སྤྲུལ་གདན་ས་་་་
ཚེ་བརྟན་གླིང་གི་སྒར་ཐོག་དུ་གདན་དྲངས་ཏེ་ཁྲི་སྟོན་མཛད་དོ། །
དེ་ནས་སྐྱབས་མགོན་རིན་པོ་ཆེ་མགོ་ལོག་གི་ཕྱོགས་སུ་ཕེབས། ཌཱཀྐི་
225



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མ་འཁོར་བཅས་གདན་ས་ཚེ་བརྟན་གླིང་ནས་བསྟན་འགྲོའི་དོན་་་་་་
དང་མཚམས་སྒྲུབ་གཙོ་བོ་མཛད་དེ་བཞུགས། ལོ་དེར་ཌཱཀྐི་མས་
སྐྱབས་མགོན་རིན་པོ་ཆེ་ལ་བལྟ་གཟིགས་དང་མྱུར་དུ་ཕྱིར་ཕེབས་་་་་
དགོས་པའི་ཕོ་ཉ་སོགས་མགོ་ལོག་ཕྱོགས་སུ་བརྫངས། སྐྱབས་མགོན་
གྱིས་སྐབས་ཀྱི་འཕྲིན་ལས་སྒྲུབ་དགོས་པ་རྣམས་ཕྱག་ཡིག་ལ་བཏབ་
ནས་ཕོ་ཉ་རྣམས་ཕྱིར་ཌཱཀྐི་མའི་དྲུང་དུ་བརྫངས། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལྡེབ་༢༥ ༡ན། “མེ་སྦྲུལ་
གསར་ཚེས་ཀྱི་ལོ་གསར། དཔའ་བོ་མཁའ་འགྲོའི་དགྱེས་སྐོང་མཆོད་
པ་སོགས་བགྱི་འོས་ཀུན་གྲུབ་ནས། སྐབས་དེར་ངེད་ཅག་མིང་སྲིང་
ཁོག་བསྲུང་ཆུ་སྨན་ལ་ཐེག ཡུལ་དེའི་ཟོ་དོར་གཉན་སྲས་ཆེན་པོའི་
གཙོས་མི་མ་ཡིན་གཙོ་བོ་ཀུན་དམ་འོག་ཏུ་ཚུད། རྒྱ་འདྲེ་འབྱུང་པོ་
ཚ་རེག་ཤིན་ཏུ་ཆེ་བར་འདུག་ཀྱང་། བཀའ་རྟགས་ཀྱི་ཕྱག་རྒྱ་གཉན་
པོས་ལན་མང་བཅིངས་ནས། གཞན་ཕན་གྱི་སེམས་སྟོབས་དྲག་པོ་
བསྐྱེད། སྨན་ཆུ་སོགས་འཕྲོད་ཅིང་དད་ལྡན་སྦྱིན་བདག་རྣམས་
ལའང་རང་རང་མོས་སྐལ་དང་འཚམས་པའི་བསྲུང་རིམ་དང་དབང་
བསྐུར་བྱིན་རླབས་བཀྲ་ཤིས་རབ་གནས་སོགས་བགྱིས། ཡུལ་ཁམས་
ཀུན་ལའང་མཐོང་ཐོས་དྲན་རེག་ཆོས་ཀྱི་འབྲེལ་བ་ཐོགས་པར་བྱས་་་
ཤིང༌། ཡར་ཐེག་ནས་ས་མཚམས་བར་སྔོན་ལས་འབྲེལ་བའི་སྐྱེལ་མ་
དང་བཅས་རྒྱལ་ས་ནས་བརྒྱུད་ཀམཆོག་དགོན་དུ་སླེབས། རྟག་པ་
བ་ལྟར་ཚེ་བརྟན་གླིང་དུ་ཞིག་གསོས་ཕྲན་བུ་ཐོག སྲིང་མོ་ས་གཞི་
226



ཌཱཀྐི་བློ་གསལ་སྒྲོལ་མའི་རྣམ་ཐར།
བྱིན་རླབས་ཀྱིས་ཕྱིར་དེ་གར་བྱོན་ནས། ང་རང་རང་མལ་དུ་ཡི་དམ་
ལྷའི་བསྙེན་སྒྲུབ་ཕྲན་བུ་བྱས། སྒར་སོགས་རིམ་བཞིན་ཚེ་བརྟན་
གླིང་དུ་སོང་། སྐབས་ཤིག་སྲིང་མོ་ཡང་བྱོན་ནས་གདོང་འཛོམས་
ཐོག བཀྲ་ཤིས་དགེ་ལེགས་རང་གནས་སུ་འཁོར། ངེད་ཅག་ཀུན་
གྱིས་ལྷ་སྲས་གདན་དྲངས་ཤིང་། དགོན་ནས་བདག་ཡུམ་སྲས་
བཅས་ཀྱིས་སྐྱེལ་མ་དང་བཅས། ཟླ་ཚེས་དགེ་བར་ཚེ་བརྟན་གླིང་
དུ་གདན་འཇགས། དགའ་སྟོན་ལེགས་པའི་རྟེན་འབྲེལ་བསྒྲིགས།
སྐབས་དེར་ལོ་དུས་སུ་ཁམས་ཀྱི་ཙཱ་རི་ཊར་འགྲོ་བའི་དུས་ལ་་་་་
བབས་པ་དང་། གཉན་པོ་གཡུ་རྩེའི་དྲེགས་ཚོགས་ཀུན་ནས་བསུ་བ་
བྱུང༌། སྲིང་མོ་ཆེན་མོ་གཙོར་གྱུར་པས་གཏེར་སྲུང་ཟོ་དོར་དཔའ་བོ་
དཔའ་མོ་རྣམས་ལ་དགའ་སྟོན་དང་། བསང་བརྔན་ལེགས་ཚོགས་
ཀྱིས་འབྲས་བུ་དུས་སུ་སྨིན་པའི་གཉེར་གཏད་སོགས་གནད་སྨིན་་་་་
མཛད་ཅིང་། ང་རང་ཡང་སྟོད་ཕྱོགས་སུ་འགྲོ་རྒྱུའི་སྟ་གོན་བྱས་ཤིང་
ཟླ་ཚེས་དགེ་བར་ལམ་དུ་ཞུགས་ནས་ཡར་ཐེག” ཞེས་དང། ཡང་
ལྡེབ་༢༥༦ན། “ སྲིང་མོའི་དྲུང་ནས་ཀྱང་བདེ་མིན་བལྟ་སར་དང་།
ཡུན་དུ་མི་རིང་བའི་རྒྱུད་བསྐུལ་དང༌། ས་མ་རྒྱལ་ས་ནས་གསུང་
ཤོག་བཅས་བང་མི་འོང་བ་ལ། སྐབས་ཀྱི་ལས་དོན་ཞུ་འོས་སོགས་ཡི་
གེར་བཏབ་ནས་ཕྱིར་བརྫངས།” ཞེས་དང༌། ཡང་ལྡེབ༢༦༥ན།
“ང་རང་ཡར་ཐེག་ནས་བཟུང་སྲིང་མོ་ཡང་སྐབས་ཀྱི་མཆོད་བསྟོད་་་་་
དང་། སྲུང་རིམ་སྐབས་སུ་བབས་རྣམས་མ་གཏོགས་སྐུ་མཚམས་ཤ་
227



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྟག་ལ་བཞུགས་འདུག” ཅེས་གསུངས་སོ། །
དགུང་ལོ་ང་བདུན་པ་ས་རྟ་(སྤྱི་ལོ་1858)ལོར། ཌཱཀྐི་མས་སླར་
ཡང་སྐྱབས་མགོན་རིན་པོ་ཆེ་བསུ་བར་མགོ་ལོག་ཕྱོགས་སུ་ཕོ་ཉར་་་་
བརྫངས། ཊཱཀྐི་མའི་བསུ་མ་བྱུང་བ་ལྟར་སྐྱབས་མགོན་རིན་པོ་ཆེ་
ཕྱིར་རྒྱལ་རོང་ཕྱོགས་སུ་བགྲོད་པའི་མགོ་བརྩམས། ལམ་བར་ནས་
གཉན་པོ་གཡུ་རྩེར་བྱོན། སྤྲུལ་བསྒྱུར་སྣ་ཚོགས་མཛད་དེ་རེ་ཞིག་
བཞུགས། སྐབས་དེར་སྐྱབས་མགོན་གྱི་འོད་གསལ་ཉམས་ཀྱི་སྣང་
བར་ཆོས་བདག་ཌཱཀྐི་མ་དངོས་སུ་བྱོན་ནས་འཕྲིན་ལས་ཀྱི་གྲོགས་་་་་
དན་མཛད་པས། འཕྲིན་ལས་ཐམས་ཅད་གེགས་མེད་གྲུབ་པའོ། །དེ་
ནས་མ གྱོགས་མྱུར་ངང་ཕྱིར་གདན་ས་ཚེ་བརྟན་གླིང་དུ་ཕེབས་ཏེ།
ཊཱཀྐི་མ་སོགས་སྟོན་འཁོར་ཀུན་ཞལ་འཛོམས་སོ། །དེ་ནས་སྐྱབས་
མགོན་དང་སོ་མང་རྒྱལ་པོ་འཁོར་བཅས་ཁྲོ་ཆུའི་ཕྱོགས་སུ་བསྟན་་་་་
འགྲོའི་དོན་ལ་ཕེབས། ཊཀྐི་མ་ཁྲོ་སྐྱབས་རྒྱལ་པོ་ཚེ་དབང་རབ་
བརྟན་གདན་ཞུ་བྱུང་བས། རྒྱལ་ས་དཔལ་ལེགས་སུ་ཕེབས། རྒྱལ་པོ་
འཁོར་བཅས་ལ་ཞབས་བརྟན་དང་རྟེན་གསུམ་ལ་རབ་གནས་བཅས་
བསྟན་འགྲོའི་དོན་མཛད་དེ་རེ་ཞིག་བཞུགས་སོ། །དེ་ནས་ཌཱཀྐི་མ་
འཁོར་བཅས་རྒྱལ་ས་དཔལ་ལེགས་ནས་རིམ་བཞིན་དམ་པ་རྒྱལ་ས།
རྒྱལ་ནག སོ་མང་རྒྱལ་པོའི་རྒྱལ་ས་གསར་པ་ནོར་བུ་གླིང་སོགས་
བརྒྱུད་དེ་གདན་ས་ཚེ་བརྟན་གླིང་དུ་ཕེབས། སྐྱབས་མགོན་རིན་པོ་
ཆེའི་འཕྲིན་ལས་རྣམས་གེགས་མེད་འགྲུབ་ཕྱིར། ཌཱཀྐི་མས་གདན་ས་
228



ཊཱཀྐི་བློ་གསལ་སྒྲོལ་མའི་རྣམ་ཐར།
ཚེ་བརྟན་གླིང་ནས་བླ་མ་ལ་གསོལ་འདེབས། ཡི་དམ་ལ་ཐུགས་
བསྐུལ། མཁའ་འགྲོ་ལ་ཚོགས་མཆོད། ཆོས་སྐྱོང་ལ་མཆོད་འབུལ།
གཏེར་སྲུང་ལ་རྔན་སྦྱིན། སྤྲོས་བཅས་དང་སྤྲོས་མེད་ཀྱི་འཕྲིན་ལས་
རྣམས་བསྒྲུབས་ནས་བཞུགས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལྡེབ་༢༥༦ན། “ ས་རྟ་ཟླ་བ་དང་པོའི་ཚེས་དག་
པར། ཡང་ལེགས་ཞེས་པའི་སར་ལོ་གསར་གྱི་རྟེན་འབྲེལ་དང་
བསང་མཆོད་མཚོན་ཙམ་བྱས།” ཡང་ལྡེབ་༢༥༨ན། “ ཚེ་བརྟན་
གླིང་དང་ས་མ་རྒྱལ་ས་བཅས་ནས་བསུ་བ་སླེབས་པ་རྣམས་དང་།
སྒར་གཞི་བཅས་རེ་ཞིག་རྨ་ཡུལ་དུ་གནས་ཤིང༌། ངེད་ཅག་དཔོན་
གཡོག་ཉུང་ཤས་ཀྱིས། དཔོན་ངག་དབང་སོགས་ལམ་བར་དུ་འཁོད་
པ་རྣམས་ལ་འཕྲད་ཅིང་རེ་བ་རྫོགས་ཙམ་རེ་བྱས། གཉན་པོ་གཡུ་
རྩེའི་ནང་དུ་སླེབས་ཤིང༌། བླ་མཚོའི་འགྲམ་གྱི་སྟོད་ཕྱོགས་བྲག་
མཁའ་འགྲོའི་གར་བྱེད་པ་འདྲ་བར་གནས། ཉིན་གྱི་སྐབས་སུ་སྣང་
བ་འལ་མ་འོལ་མར། ཡུལ་ལ་རྩེད་འཇོ་རོལ་ཞིང་། མཚན་གྱི་དུས་སུ་
ས་སྤྱོད་རིག་འཛིན་གྱི་ཞིང༌། རིན་པོ་ཆེ་བཀོད་མཛེས་རྣམ་པར་རོལ་
བའི་ཞིང་དུ་ཧེ་རུ་ཀའི་སྒྲུབ་པ་ལ་ཞུགས།” ཡང་ལྡེབ་༢༥༩ན། །
“ དེའི་ཚེ་ཆོས་བདག་ཌཱཀྐི་མ་ཡང་དངོས་གཟུགས་མ་བྱོན་ཀྱང༌།
འོད་གསལ་ཉམས་ཀྱི་སྣང་བར་འོད་ལུས་སྤྲུལ་པའི་སྐུ་བྱོན་ནས།
ལས་ཀྱི་གཉེར་འཛིན་ཆེན་མོ་མཛད་ཅིང་།” ཡང་ལྡེབ་༢༥༩ན།
“དུས་ལ་བབས་ཚེ་ལམ་དུ་ཞུགས་ནས་ས་མཚམས་ཀྱི་བསུ་བ་རྣམས་་་
229



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
དང་ལྷན་ཅིག་བསྡུས་ཤིང་འོང་བ། ་ ལམ་བར་དུ་འགོར་གཞིས་
དོགས་པས་རྔ་ཁོག་སོགས་སུ་གསང་ཚུལ་གྱིས་བྲེལ་སྟབས་འོང་བའི་
ཀ་སྟོད་ནས་སྡེ་བརྒྱད་ཀྱི་སྐྱེལ་མ་མཐའ་དག་ཡར་ལོག་ནས་འགྲོ་དོན་
དང་རྟེན་འབྲེལ་ཀུན་འཕྲོ་ཅན་དུ་བཞག་ནས། ཚེ་བརྟན་གླིང་དུ་
བདེ་བར་སླེབས། ང་རང་ཡར་ཐེག་ནས་བཟུང་སྲིང་མོ་ཡང་སྐབས་
ཀྱི་མཆོད་བསྟོད་དང༌། སྲུང་རིམ་སྐབས་སུ་བབས་པ་རྣམས་མ་
གཏོགས་སྐུ་མཚམས་བཞུགས་འདུག .…… ཁྲོ་ཆུ་མི་སེར་བདེ་ལ་
བཀོད་ཕྱིར་ས་དབང་བདག་ཡུམ་སྲས་གསུམ་ཕེབས་དགོས་འདུག་པ།
ང་རང་ཡང་རྐྱེན་བཟློག་དང་སྲུང་བའི་ཞབས་ཏོག་སྒྲུབ་ཕྱིར་སོང་།
ལྡེ་ཁ་རྒྱལ་སར་ཕེབས་གྲུབ། རྒྱ་མི་ཡང་སླེབས་འདུག་པ་བཅས་ཀྱིས་
འབངས་བདེ་བའི་ཐབས་ལ་འབད་ཅིང་། ཁོ་བོས་ཡང་མཐུན་རྐྱེན་
ཕྲན་བུའི་ཞབས་ཏོག་ཞུས་པ་རེ་ཞིག་ནས་བདེ་འཇགས་སུ་གྱུར།
སྲིང་མོ་ཡང་སྐབས་དེར་ཁྲོ་སྐྱབས་ས་དབང་མཆོག་གིས་བཀའ་་་་་་་་
ཕེབས་ཀྱི་བསུ་བ་བྱུང་ལྟར་དམ་པ་བརྒྱུད་དཔལ་ལེགས་རྒྱལ་སར་་་་་་
ཕེབས། ཡོན་མཆོད་ཐུགས་ནང་གཤིབ་པའི་བགྲོ་བ་དང་སྐུ་རྟེན་
རབ་གནས་ཚོགས་ཀྱི་དགའ་སྟོན་ཚོགས་སྐབས་སུ་བབས་པའི་མཛད་
པ་རྣམས་མཐར་ཆགས་སུ་ས་དབང་གི་ཐུགས་དགོངས་རྫོགས་པར་་་་
བྱས།” ཡང་ལྡེབ་༢༦༨ན། “ སྲིང་མོ་ཡང་དཔལ་ལེགས་ནས་ས་
དབང་རིན་པོ་ཆེར་དགོངས་ཞུས་ཀྱིས་ཐེག་ཅིང་། དམ་པ་རྒྱལ་ས་
དང་། རྒྱལ་ནག་རྣམས་ལ་སྐོར་ཙམ་རེ་བྱོན་ནས། ས་མ་རྒྱལ་ས་
230



ཊཱཀྐི་བློ་གསལ་སྒྲོལ་མའི་རྣམ་ཐར།
བདག་ཡུམ་ཞལ་ཐུག་ཙམ་མཛད་ནས་ཚེ་བརྟན་གླིང་དུ་བདེ་བར་་་་་
བྱོན།” ཞེས་གསུངས་སོ། །དེ་ནས་ཌཱཀྐི་མ་དམ་པ་རྒྱལ་ས། རྒྱལ་
ནག ས་མ་རྒྱལ་ས་སོགས་སུ་བྱོན་ནས་གདུལ་བྱ་རྣམས་ཀྱི་རེ་བ་
ལེགས་པར་བསྐངས་ནས། ཕྱིར་གདན་ས་ཚེ་བརྟན་གླིང་དུ་ཕེབས་
ནས་བཞུགས། སྐྱབས་མགོན་གྱི་（ རང་རྣམ་མཁའ་འགྲོའི་ཞལ་ལུང་》
ལྡེབ་༢༦༨ན། “དེར་སྲིང་མོ་ཡང་དཔལ་ལེགས་ནས་ས་དབང་རིན་
པོ་ཆེར་དགོངས་ཞུས་ཀྱིས་ཐེག་ཅིང་། དམ་པ་རྒྱལ་ས་དང་། རྒྱལ་
ནག་སྐོར་ཙམ་རེ་བྱོན་ནས། ས་མ་རྒྱལ་སར་བདག་ཡུམ་ཞལ་ཐུག་
ཙམ་མཛད་ནས་ཚེ་བརྟན་གླིང་དུ་བདེ་བར་བྱོན། .…… རྒྱལ་ཁམས་
སྤྱི་དང་བྱེ་བྲག་ལ་སྨན་པའི་ལེགས་ཚོགས་དང༌། ཁྱད་པར་ཀ་ཀེའུ་
ཚང་དུ་ཐུགས་ཀྱི་ཐིག་ལེའི་སྒོ་འཕར་ཕྱེ་བ་དང་། འདྲ་འབག་སོགས་
བརྡ་གང་ཁྲོལ་ཀུན་གཏན་ལ་ཕབ་ཅིང་། གེགས་མེད་དུ་འགྲུབ་པའི་
བླ་མ་དགྱེས་སྐོང་གི་གསོལ་འདེབས། ཡི་དམ་གྱི་ཐུགས་རྒྱུད་བསྐུལ་
བ། མཁའ་འགྲོའི་ཚོགས་མཆོད་དང་། ཕྱི་ནང་གསང་བའི་ཐུགས་
དམ་བསྐང་བ། ཆོས་སྐྱོང་ལ་མཆོད་འབུལ། གཏེར་སྲུང་ལ་བརྔན་
སྦྱིན། སྤྲོས་བཅས་དང་སྤྲོད་མེད་ཀྱི་བགྱི་འོས་ཀུན། སྲིང་མོ་ཆེན་མོ་
ནས་སྐབས་འདིར་ཡོངས་སུ་གྲུབ་པར་མཛད།” ཅེས་གསུངས་སོ། །
དགུང་ལོ་ང་བརྒྱད་པ་ས་ལུག་(སྤྱི་ལོ་1859)ལོར། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་།》 འདི་ས་རྟ་ལོའི་ཟླ་བ་༡༡་
པའི་ནང་འབྲི་བའི་མགོ་བརྩམས། དེ་ནས་ས་ལུག་ལོའི་ཟླ་བ་དང་
231



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པོའི་ཚེས་༡༥ ལ་མཇུག་རྫོགས་པ་ཡིན་པས། ཊཱཀྐི་མའི་རྣམ་ཐར་
རྟོགས་ཐབས་བྲལ། འོན་ཀྱང་སྐྱབས་མགོན་གྱི་རང་རྣམ་འདི་ཁྲོ་
ཆེན་ས་དབང་གི་རི་ཁྲོད་མཁའ་འགྲོའི་རྫོང་ཆེན་ན ས་བརྩམས།
སྐབས་དེར་སྒར་གཞི་དང་ཌཱཀྐི་མ་སོགས་གདན་ས་ཚེ་བརྟན་གླིང་ན་་་
བཞུགས། མ་ཟད་སྐབས་དེ་དག་རྣམས་སུ་སྐྱབས་མགོན་དང་ཌཱཀྐི་
མ་འཁོར་བཅས་ཀྱིས་གདན་ས་གཙོ་བོ་ཚེ་བརྟན་གླིང་ལ་མཛད་དེ་་་་
བཞུགས་ཡོད་པས། ཌཱཀྐི་མ་དགུང་ལོ་ང་བརྒྱད་པ་ས་ལུག་ལོར་གཙོ་
བོར་གདན་ས་ཚེ་བརྟན་གླིང་ནས་བསྟན་འགྲོའི་དོན་མཛད་དེ་་་་་་་་
བཞུགས་པ་མངོན་ནོ། །
བཅོ་ལྔ་པ། སྐུ་གཤེགས་པའི་སྐོར།
དགུང་ལོ་དྲུག་ཅུ་པ་ལྕགས་བྱ་(སྤྱི་ལོ་1361)ལོར། རབ་བྱུང་
བཅུ་བཞི་པ་ལྕགས་བྱ་ལོའི་ཟླ་བ་༤པའི་ཚེས་༢༥ ཉིན་མ་འོངས་པའི་་
ལུང་བསྟན་མང་དུ་གསུངས་ཤིང་ངོ་མཚར་བའི་ལྟས་དུ་མ་དང་་་་་་་་
བཅས་ཏེ་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ། །མདོ་
དྲི་མེད་གྲགས་པས་མཛད་པའི་སྐྱབས་མགོན་གྱི་རྣམ་ཐར་གསོལ་་་་་་་
འདེབས་ལས། ལྕགས་བྱ་ས་ཟླའི་ཉེར་ལྔའི་སྔ་དྲོ་ལ། །མ་འོངས་
ལུང་བྱང་དང་བཅས་ལྕམ་མཁའ་འགྲོ། །མཁའ་སྤྱོད་ཕེབས་པར་
དུས་བབས་མཛད་པ་ཡིས། །གདུལ་བྱའི་འགྲོ་དོན་མཛད་ལ་ཕྱག་
232



ཊཱཀྐི་བློ་གསལ་སྒྲོལ་མའི་རྣམ་ཐར། །
འཚལ་ལོ།” ཞེས་གསུངས་སོ། །ཚིགས་བཅད་འདི་མདོ་ཟླ་གསལ་
དབང་མོའི་ཐུགས་ཐོག་ནས་བཀོད་པ་ཡིན། རྣམ་ཐར་གསོལ་
འདེབས་འདིའི་མ་ཡིག་དུས་འགྱུར་གྱི་སྐབས་སུ་མི་མངོན་པའི་་་་་་
དབྱིངས་སུ་ནུབ་ཟིན་པ་འདྲའོ། །
བཅུ་དྲུག་པ། མཁྱེན་བརྩེའི་གྲུབ་རྟགས་
རྣམ་ཐར་སོགས་ལས་བྱུང་བའི་
རྣམ་ཐར་གྱི་སྐོར།
（མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་སྟོན་་
ཚུལ་ཐོར་བསྡུས་》ཞེས་པ་ལས་ཌཱཀྐི་མའི་རྣམ་ཐར་རེ་ཟུང་བཞུགས་་་
པ་འདིར་བཀོད་ན། གྲུབ་རྟགས་༨ པར། “ ཡང་ལའུ་ཐང་དགོན་
དུ་གྲུབ་དབང་འཁོར་བཅས་བཞུགས། ལྕམ་སྲིང་མས་གར་ནང་དུ་
སློབ་མ་རྣམས་ལ་རྫོགས་ཆེན་གསུང་བཞིན་པའི་སྐབས། དུས་གཅིག་
ཉི་མ་ཤར་ཙམ་ན་སྐྱབས་མགོན་གྱིས་རལ་གྲི་ལ་ཆིབས་རྟ་གཉིས་དང་
དྲེའུ་དཀར་མོ་ཟུངས་ཤིག་འགྲོ་དགོས་པའི་དུས་ལ་བབས་གསུངས།
དེ་བཞིན་བྱས་ཏེ་ཆིབས་ལ་རོལ་ནས་ཐང་འདབས་དེར་བྱོན། རལ་
གྲི་ལ་མིག་ཚུམས་གསུངས་བཞིན་བྱས་པས་ཡང་ཡང་པོ་རླུང་གིས་་་་་
བཏེགས་པ་ལྟར་གྱུར་པའི་ཡུད་ཙམ་ན་རལ་གྲི་མིག་ཕྱེས་ཤིག་་་་་་་་་
གསུངས། མིག་ཕྱེས་ཚེ་གར་ནང་ཀར་མཛའ་རི་ཁྲོད་དུ་ཐོན་ཟིན་
233



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཅིང་། ལྕམ་སྲིང་མའི་ཆོས་ཁྲིད་ཚར་ནས་གྲོལ་མ་ཐག་ཡིན་པས།
སློབ་མ་རྣམས་བྱོན་བཞུགས་བྱེད་པ་དང་འཕྲད་ཀྱང་སུས་ཀྱང་མ་་་་་
མཐོང་། ལྕམ་སྲིང་མས་མཐོང་། དེ་ནས་གྲྭ་སློབ་ཀུན་ཀྱིས་མཐོང་
ནས་ཕྱག་འཚལ་སར་འོང་། ཉི་ལ་བལྟས་ཚེ་ལུའུ་ཐང་ནས་བྱོན་དུས་
དང་འདྲ་བས་ཐམས་ཅད་ལ་ངོ་མཚར་སྐྱེས་ནས་བཞུགས་པའོ། །”
ཞེས་གསུངས་པས། ཊཱཀྐི་མས་རྒྱུན་དུ་བསྙེན་སྒྲུབ་ལ་བཞུགས་པ་
དང་སྐྱབས་མགོན་གྱི་འཕྲིན་ལས་ཀྱི་གྲོགས་བསྒྲུབས་པ་མ་ཟད་སྒར་་་་
ཐོག་ནས་སློབ་ཚོགས་རྣམས་ལ་མདོ་སྔགས་དང་ལྷག་པར་དུ་སྔ་་་་་་་་
འགྱུར་རྫོགས་པ་ཆེན་པོའི་ཆོས་སྡེ་སོགས་ཀྱི་བཤད་ཁྲིད་གནང་་་་་་
བཞིན་ཡོད་པ་གསལ་པོར་རྟོགས་ནུས་སོ། །
མདོ་ཟླ་གསལ་དབང་མོས་རབ་བྱུང་བཅུ་བདུན་པའི་མེ་གླང་
( སྤྱི་ལོ་1997)ལོར་མཛད་པའི་《མདོ་ཚང་གི་བརྒྱུད་པའི་རྣམ་ཐར་་་་
མདོར་བསྡུས་》ལས། “ རྗེ་ཉིད་ཀྱི་ལྕམ་སྲིང་ཌཱཀྐི་བློ་གསལ་སྒྲོལ་མ་
ནི། ཡབ་ཆོས་སྐོར་བསོད་ནམས་འཕན། ཡུམ་རྗེ་ཉིད་དང་གཅིག་པ།
རབ་འདོད་ཆུ་ཁྱི་ལོའི་སྨིན་ཟླའི་ཚེས་བཅུའི་མཚན་མོའི་དུས་སུ་ཡི་གེ་
བཅུ་པའི་སྒྲ་ཆེན་གསལ་བར་གྲགས་ཤིང་། ཁྱིམ་ཀུན་འོད་ལྗང་གུས་
ཁྱབ་པ་སོགས་ངོ་མཚར་བའི་བལྟས་བཅས་བལྟམས། རྡོ་གྲུབ་དབང་
གི་དྲུང་ནས་ཐུན་མོང་དང་ཐུན་མིན་གྱི་ཆོས་ཚུལ་དཔག་མེད་གསན།
ཁྱད་པར་དུ་རང་གི་མིང་པོ་རྗེ་ཉིད་ལས། གསེར་ཡིག་ཅན་གཙོ་བོར་
གྱུར་བའི་ཡང་གསང་ཐུགས་ཐིག་གི་ཆོས་སྐོར་མཐའ་དག་གསན།
234



ཊཱཀྐི་བློ་གསལ་སྒྲོལ་མའི་རྣམ་ཐར།
ཉམས་སུ་བླངས་པས་གྲུབ་འབྲས་མངོན་དུ་གྱུར། ཡེ་ཤེས་ཀྱི་མཁའ་
འགྲོ་མ་དང་ལྷག་པའི་ལྷ་དུ་མའི་ཞལ་གཟིགས། དྲེགས་ཚོགས་བྲན་
བཞིན་བཀོལ། ཏཱ་རེ་ཡུམ་དང་རྡོ་རྗེ་ཕག་མོའི་སྤྲུལ་བར་གྲགས།
མཆོག་ཐུན་ལ་མངའ་དབང་འབྱོར་བས་རེས་འགའ་བར་སྣང་ལ་་་་་
དཀྱིལ་ཀྲུང་མཛད་ཅིང་ཕཊ་སྒྲ་དྲག་པོས་གནས་སྤར་བ་དང་། སླར་
བེམ་པོར་འཛུད་པ་སོགས་རྫུ་འཕྲུལ་མཐའ་ཡས། ཆོས་ཀྱི་བདག་མོ་
ལས་ཀྱི་གཉེར་འཛིན་མཛད། མི་དང་མི་མིན་གྱི་གདུལ་བྱ་དུ་མ་སྨིན་
གྲོལ་ལ་བཀོད་ནས། དགུང་གྲངས་དྲུག་ཅུ་ལྕགས་བྱ་ས་ག་ཟླ་བའི་
ཚེས་ཉེར་ལྔ་ཡི་སྔ་དྲོ་ལ་གཤེགས། གདུང་ཁྲུ་གང་བ་ཞུགས་ཕུལ་གྱི་
ཚེ་སྒྲ་འོད་འཇའ་དང་རིང་བསྲེལ་མང་དུ་བྱུང་ངོ༌” ཞེས་གསུངས་
རིགས་ཀྱི་བདག་མོ་ཌཱཀྐི་མ་ཉིད་ལ། ། །
རྣམ་ཐར་སྐར་ཚོགས་ལྟ་བུའི་གྲངས་ལྡན་ཡང་། །
ཡི་གེའི་ལམ་དུ་བཀོད་པ་མ་མཐོང་བས། །
མདོར་བསྡུས་ཙམ་ལས་འབྲི་བའི་སྐལ་བ་བྲལ། །
235



༄༅། །སྲས་མོ་མཁའ་དབྱིངས་སྒྲོལ་མའི་རྣམ་ཐར།
མཁའ་འགྲོ་འབུམ་གྱི་མཁྱེན་བརྩེ་གཅིག་བསྡུས་པའི། །
ཌཱཀྐིའི་རྗེ་མོ་མི་ཡི་ཤ་ཚུགས་ཅན། །
བསམ་བཞིན་གངས་ཅན་བསྟན་འགྲོའི་དཔྱིད་དཔལ་དུ། །
ཟློས་གར་བསྒྱུར་མཁས་ཁྱོད་ཉིད་གུས་པས་བསྟོད། །
དང་པོ། སྐུ་འཁྲུངས་པའི་སྐོར།
མདོ་མཁྱེན་བརྩེ་ཡེ་ཤེས་རྡོ་རྗེ་མཆོག་གིས་ཨ་སྐྱོང་གི་བུ་མོ་དེ་་་་
ཉིད་ཁབ་ཏུ་བཞེས་པ་ལས་སྲས་མོ་མཁའ་དབྱིངས་སྒྲོལ་མ་དང་།
རྒྱལ་སྲས་རིག་པའི་རལ་གྲི་མིང་སྲིང་གཉིས་འཁྲུངས། སྲས་མོ་
མཁའ་དབྱིངས་སྒྲོལ་མ་དེ་ཉིད། སྐྱབས་མགོན་རིན་པོ་ཆེ་དགུང་ལོ་
ཉེར་བཞི་པ་རབ་བྱུང་བཅུ་བཞི་པའི་ཆུ་ལུག་(སྤྱི་ལོ་1823)ལོའི་་་་་་
དགུན་དུས་སུ་རྒྱལ་མོ་ཚ་རོང་གི་ཡུལ་འབྲོང་རྫོང་སར་ཝ་ཧའི་་་་་་་
ཁྲོད་དུ་ངོ་མཚར་བའི་ལྟས་དུ་མ་དང་བཅས་ཏེ་སྐུ་འཁྲུངས། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༡༦༩ན།
“ དགུན་དེར་འབྲོང་རྫོང་སར་ཝཱ་ཧའི་རི་ཁྲོད་དུ་གནས། མཚོ་རྒྱལ་
སྤྲུལ་པའི་མེ་ཏོག་འཛིན་པའི་མྱུ་གུ་གསར་སྐྱེས་ཤིག་བལྟམས།” ཞེས་
236



སྲས་མོ་མཁའ་དབྱིངས་སྒྲོལ་མའི་རྣམ་ཐར། །
གསུངས་སོ། །དེ་ནས་སྐྱབས་མགོན་རིན་པོ་ཆེ་དང་། ཌཱཀྐི་བློ་གསལ་
སྒྲོལ་མ་སོགས་བསྟེན་ཏེ་ཡི་གེ་འབྲི་ཀློག་དང་། འདོན་རྟ་དབྱངས།
དབང་ལུང་ཁྲིད་གསུམ་སོགས་ལེགས་པར་བཞེས། སྐྱབས་མགོན་
དང་ཌཱཀྐི་མ་དང་ལྷན་དུ་མགོ་ལོག་གི་ཡུལ་རྡོ་རྫོང་རི་ཁྲོད། གནས་
ཆེན་པདྨ་རི་མཐོ་སོགས་དང་། མི་ཉག་གི་ཡུལ་བཞག་བྲ་གཡུ་མཚོ།
དཀར་མཛའ་རི་ཁྲོད། དཔལ་རི་དགོན། ལའུ་ཐང་དགོན་པ། སེང་
གེ་དགོན། དགེ་བཤེས་རྒྱལ་པོའི་ཡུལ་མ་ཧཱ་སྐྱིད་ལུང་དགོན། ཤར་
གྲོང་ཁོག སིང་ཚང་དགོན། རྒྱལ་རོང་ཚེ་བརྟན་གླིང་སོགས་དང་།
གཞན་ཡང་གཡི་ཁོག་སོགས་སུ་ཕེབས་ཏེ་བཞུགས་སོ། །
གཉིས་པ། རྒྱལ་རོང་ཁྲོ་སྐྱབས་རྒྱལ་ས་
ལ་བཞུགས་པའི་སྐོར།
དགུང་ལོ་བཅུ་དགུ་པ་ལྕགས་གླང་(སྤྱི་ལོ་1841)ལོར། རྒྱལ་རོང་
རྒྱལ་ཁག་བཅོ་བརྒྱད་ཀྱི་ཡ་གྱལ་ཁྲོ་སྐྱབས་རྒྱལ་པོ་ཚེ་དབང་རབ་་་་་་
བརྟན་ལ་བཙུན་མོར་ཕུལ། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལྡེབ་༡༩༩ན། “གླང་ལོར་གཞན་ཕན་ཕྲན་བུ་རེ་
བྱས་ཤིང་། ཁྲོ་སྐྱབས་མི་དབང་ལ་སྲིང་ཆུང་ཐབས་ཤེས་ཀྱི་རྟེན་
འབྲེལ་འགྲིགས། དགུན་མཇུག་ཧོར་ཁོག་ཏུ་འཁོན་བསྡུམ་ལ་ཕྱིན།”
ཞེས་གསུངས་སོ། །ལོ་དེར་སྲས་མོ་མཁའ་དབྱངས་སྒྲོལ་མ་ཁྲོ་སྐྱབས་
237



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྒྱལ་པོ་ལ་བཙུན་མོར་ཕུལ་མོད། འོན་ཀྱང་ལོ་དེར་ཁོང་དངོས་སུ་ཁྲོ་
སྐྱབས་རྒྱལ་སར་ཕེབས་ནས་བཞུགས་པ་མི་གསལ་ལོ། །
དགུང་ལོ་ཉེར་བདུན་པ་ས་བྱ( སྤྱི་ལོ་1849)ལོར། སྲས་མོ་མཁའ་
དབྱིངས་སྒྲོལ་མ་དངོས་སུ་ཁྲོ་སྐྱབས་རྒྱལ་ས་ལ་ཕེབས། སྐྱབས་
མགོན་རིན་པོ་ཆེས་སྐྱེལ་མ་མཛད། རྒྱལ་པོ་འཁོར་བཅས་ཀྱིས་
གཉེན་སྟོན་གྱི་བྱ་བ་རྒྱ་ཆེར་ཕུལ། རྒྱལ་པོ་ཡང་སྙིང་ཐིག་དང་ཐུགས་
ཐིག་གི་བསྟན་པའི་བདག་པོར་འགྱུར་བའི་རྟེན་འབྲེལ་ལེགས་པར་་་་་
འགྲིགས། ལོ་དེ་ནས་བཟུང་སྲས་མོ་མཁའ་དབྱིངས་སྒྲོལ་མ་ཁྲོ་
སྐྱབས་རྒྱལ་སར་བསྟན་སྲིད་ཀྱི་བྱ་བ་མཛད་དེ་བཞུགས། སྐྱབས་
མགོན་དང་ཁྲོ་སྐྱབས་རྒྱལ་པོ་གཉིས་བླ་སློབ་དང་གཉེན་གྱི་འབྲེལ་བ་་
ཆགས་པས། སྙིང་ཐིག་དང་ཐུགས་ཐིག་བསྟན་པ་སྤེལ་བའི་མཐུན་
འགྱུར་བླ་ན་མེད་པར་གྱུར་ཡོད་དོ། །ཆོས་རྒྱལ་མཆོག་གིས་ཌཱཀྐི་མ་
དང་ལྷག་པར་དུ་སྐྱབས་མགོན་རིན་པོ་ཆེ་ཐུན་མིན་གྱི་བླ་མར་བསྟེན་
ཏེ་སྙིང་ཐིག་དང་ཐུགས་ཐིག་གི་དབང་ཁྲིད་རྫོགས་པར་བཞེས་པས།
ལྟ་བ་ངོ་འཕྲོད། སྒོམ་པ་མཐར་ཕྱིན། མཁའ་འགྲོའི་བརྡ་ཡིག་སོགས་
གཏན་ལ་ཕབ་པའི་གྲོགས་དན་མཛད་དེ། སྐྱབས་མགོན་གྱི་ཆོས་
བདག་ཏུ་གྱུར། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང》ལྡེབ་༢ ༢༠ན། “ ང་རང་ཡང་ཁྲོ་ཆེན་ས་དབང་གིས་སྲིང་ཆུང་
ཁབ་ཏུ་བཞེས་པའི་སྐྱེལ་མར་སོང་། དགེ་ཞིང་ལེགས་པའི་རྟེན་
འབྲེལ་བསྒྲིགས། སྟོན་མོའི་ཡོ་ལང་དཔག་མེད་མཛད། དམུ་ཁྲིའི་
238



སྲས་མོ་མཁའ་དབྱིངས་སྒྲོལ་མའི་རྣམ་ཐར།
རྒྱལ་སར་སྟངས་དཔྱལ་བདེ་བར་བཞུགས།” ཞེས་གསུངས་སོ། །
དགུང་ལོ་སུམ་ཅུ་པ་ཆུ་བྱི་(སྤྱི་ལོ་1852)ལོར། ལོ་མཇུག་ཙམ་
ནས་སྲས་མོ་མཁའ་དབྱིངས་སྒྲོལ་མར་སྦྱར་དུག་གི་རྐྱེན་གྱིས་སྐུ་་་་་
གཞི་ཚབས་ཆེན་བཞེས། སྨན་དང་རིམ་གྲོ་རྒྱ་ཆེར་བརྟེན་ཡང་ཕན་
པ་ཆེར་མ་བྱུང་། སྐྱབས་མགོན་རིན་པོ་ཆེའང་སྲས་མོའི་ཆེད་དུ་ཁྲོ་
སྐྱབས་རྒྱལ་སར་ཕེབས། སྐྱབས་མགོན་གྱི་《རང་རྣམ་མཁའ་
འགྲོའི་ཞལ་ལུང་》ལྡེབ་༢ ༣ ༢ན། “སྐབས་དེར་ཁྲོ་སྐྱབས་ནས་
སྲིང་ཆུང་ནད་ཀྱིས་ཐེབས་པར་བསུ་བ་བྱུང་ལྟར་ཕྱིན་ནས་དེ་གར་་་་
སླེབས། རྐྱེན་སེལ་སྐུ་རིམ་ཞི་དྲག་སོགས་གང་དྲག་བྱས་ཀྱང་སྔོན་
ལས་འཕྲལ་རྐྱེན་འཛོམས་པའི་དབང་གིས་ནད་ལས་གྲོལ་བ་འཕྱང་་་་་
མོ་ཉུག་ཏུ་གྱུར། འོན་ཀྱང་ས་དབང་རིན་པོ་ཆེའི་དགོངས་བཞེད་
དང་མོ་རང་ཡང་བསམ་པ་རྫོགས་ཕྱིར་རེ་ཞིག་དེ་གར་གནས།”
ཞེས་གསུངས་སོ། །
དགུང་ལོ་སོ་གཅིག་པ་ཆུ་གླང་(སྤྱི་ལོ་1853)ལོར། སྐྱབས་མགོན་
དང་ཌཱཀྐི་མ་གཉིས་སླར་ཡང་སྲས་མོ་སོགས་ཀྱི་ཆེད་དུ་ཁྲོ་སྐྱབས་རྒྱལ་
སར་ཕེབས། སྲས་མོ་མཁའ་དབྱིངས་སྒྲོལ་མ་ལ་རིམ་གྲོ་བསླབ་བྱ་
གནང་སྟེ་རེ་འགའ་དེར་བཞུགས། དེ་ནས་སྒར་ཐོག་ཚེ་བརྟན་གླིང་
དུ་ཕེབས། སླར་ཡང་ཁྲོ་སྐྱབས་རྒྱལ་པོས་བསུ་བ་བྱུང་བས། ཊཱཀྐི་མ་
དམུ་ཁྲིའི་རྒྱལ་སར་ཕེབས། སྲས་མོ་མཁའ་དབྱིངས་སྒྲོན་མ་ལ་རིམ་
འགྲོ་དང་གདམས་ངག་སོགས་གང་དགོས་རྣམས་གནང་སྟེ་སྲས་མོའི་
239



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཐུགས་དགོངས་རྫོགས་པར་མཛད། དེ་ནས་ཕྱིར་ཚེ་བརྟན་གླིང་དུ་
ཕེབས་ནས་བཞུགས། སྐྱབས་མགོན་གྱི་（རང་རྣམ་མཁའ་འགྲོའི་
ཞལ་ལུང་》ལྡེབ་༢ ༣ ༣ན། “ གླང་ལོ་གསར་ཚེས་ལ། ཀ་ཀེའུ་ཚང་
དུ་ལན་གཅིག་འབྱོན་པར་རང་ཡང་དེ་གར་ཕྱིན། སྲིང་ཆུང་སང་ཟླ་
ཤས་འཚོ་ངོ་ཤར་བས་སྲིང་མོ་ཞག་ཤས་རང་སར་བཞུགས་ཤིང༌། ང་
རང་རེ་ཞིག་སོ་མང་ཕྱོགས་སུ་སོང་། ཡུ་ཐང་ནས་ཀྱང་དབོན་མོས་
གཙོས་ཁ་ཤས་སླེབ་བྱུང་བ་རེ་འདོད་བསྐང་ཞིང་རང་ཡུལ་དུ་ལོག
རྒྱལ་སར་ས་དབང་བདག་ཡུམ་གཙོས་འདུས་པ་བརྒྱ་ཕྲག་ཙམ་ལ་་་་་
སྔོན་འགྲོ་ཟླ་ཁྲིད་ཙམ་བྱས། ཚེ་བརྟན་གླིང་དུ་རེ་ཞིག་བསྡད་པར།
སྲིང་མོ་ཡང་ཁྲོ་སྐྱབས་ས་དབང་གིས་བཀའ་ཕེབས་བཞིན་སྐུ་དྲུང་་་་་
བཅར་ནས། སྲིང་ཆུང་གི་རེ་འདུན་སོགས་རྫོགས་པར་བྱས། ཞབས་
བརྟན་ཡང་ཕྲན་བུ་བསྒྲུབས་ནས་ཕྱིར་ལོག་སྟེ་ཚེ་བརྟན་གླིང་དུ་་་་་་
བཞུགས་གདན་འཇགས།” ཞེས་གསུངས་སོ། །
གསུམ་པ། སྐུ་གཤེགས་པའི་སྐབས།
དགུང་ལོ་སོ་གཉིས་པ་རབ་བྱུང་བཅུ་བཞི་པའི་ཤིང་སྟག་(སྤྱི་ལོ་
1854）ལོར། སྐྱབས་མགོན་དང་ཌཱཀྐི་གཉིས་སླར་ཡང་སྲས་མོའི་དྲུང་
དུ་ཁྲོ་སྐྱབས་རྒྱལ་ས་དཔལ་ལེགས་སུ་ཕེབས། སྐབས་དེར་སྲས་མོའི་
སྙུན་ཚབས་ཤིན་ཏུ་ཆེ་ཞིང༌། སྐྱབས་མགོན་གྱིས་སྲས་མོ་ཡུན་རིང་མི་
བཞུགས་པར་གཟིགས་ནས། ཐུན་མིན་གྱི་དབང་རྣམས་རྫོགས་པར་
240



སྲས་མོ་མཁའ་དབྱིངས་སྒྲོལ་མའི་རྣམ་ཐར།
བསྐུར། སྨོན་ལམ་དང་ས་ལམ་ངོ་སྤྲོད་སོགས་མཛད། སྲས་མོ་ཡང་
འཆི་བའི་འཇིགས་སྐྲག་དང་བྲལ་ཞིང་། དགའ་ཞིང་སྤྲོ་བའི་ངང་དུ་
གནས། དེ་ནས་ཟླ་༢ པའི་ཚེས་༡༥ ཉིན། སྟོན་པ་དྲི་མ་མེད་པས་
འཕོ་བ་མཛད་ཅིང་། རྡོ་རྗེ་ཕག་མོས་ལམ་སྣ་དྲངས། སེང་ཧ་མི་ཁས་
གཤེད་དང་ཕྲལ་ཞིང༌། ལུས་རྒྱ་དང་བྲལ་ནས་སྤྲུལ་པ་སྤྲུལ་གཞིར་
ལྷན་གཅིག་བསྡུས་ཤིང་དཔལ་གྱི་རི་ལ་གཤེགས། སྐྱབས་མགོན་གྱི་
《རང་རྣམ་མཁའ་འགྲོའི་ཞལ་ལུང་》ལྡེབ་༢ ༣༤ན། “ ཤིང་སྟག་
གསར་ཚེས་ལ་སྲིང་མོ་ཡང་ལན་གཅིག་བྱོན་བྱུང་བ་དེ་གར་རྒྱལ་པོའི་
ཞབས་འདེགས་ལྟ་བུ་དང་། སྲིང་ཆུང་བསམ་པ་རྫོགས་ཕྱིར་
བཞུགས། དེ་ནས་ང་རང་ཡང་ཁྲོ་སྐྱབས་དུ་སླེབས། སྲིང་
ཆུང་ཡང་འགྲོ་བའི་དུས་ལ་བབས་གདའ་ཞག་ཤས་ཐུན་མིན་གྱི་་་་་་་
དབང་རྣམས་རྫོགས་པར་བྱས་ཤིང༌། སྨོན་ལམ་དང་བསྒོ་བ་རྣམས་
རྫོགས་པར་གྲུབ་ཅིང་། མོ་རང་ཡང་དགའ་ཞིང་སྤྲོ་བ་དང་བཅས།
སྨོན་ལམ་བཟང་པོས་རྒྱས་བཏབ་ཅིང་ཟླ་༢་ཚེས་ ༡༥ ཉི་མ་རྩེ་ཤར་ལ།
སྟོན་པ་དྲི་མ་མེད་པས་འཕོ་བ་མཛད་ཅིང་། རྡོ་རྗེ་ཕག་མོས་ལམ་
སྣ་དྲངས། སེང་ཧ་མི་ཁས་གཤེད་དང་ཕྲལ་ཞིང༌། ལུས་རྒྱ་དང་
བྲལ་ནས་སྤྲུལ་པ་སྤྲུལ་གཞིར་ལྷན་གཅིག་བསྡུས་ཤིང་དཔལ་གྱི་རི་ལ་་་
དེངས་སོང་ངོ་” ཞེས་གསུངས་སོ། །དེ་ནས་ཁྲོ་རྒྱལ་ས་དབང་དང་
སྐྱབས་མགོན། ཌཱཀྐི་མ་སོགས་ཀྱིས་བན་བོན་གྱི་བླ་སྤྲུལ་གྲངས་ལས་
འདས་པ་གདན་དྲངས། རྒྱལ་ས་དཔལ་ལེགས་ནས་སྲས་མོའི་དགུང་
241



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྫོགས་ཀྱི་ཆེད་དུ་རྣམ་དཀར་ཀྱི་དགེ་བ་བློ་ལས་འདས་པ་བསྒྲུབས།
སྐུ་གདུང་སྦྱིན་བསྲེགས་འབུལ་བའི་སྐབས་སུ་ནམ་མཁའ་ནས་འཇའ་
སྤྲིན་འཁྲིགས་པ་དང་། ནམ་མཁའི་ཁམས་ཐམས་ཅད་བྱ་རྒོད་ཀྱིས་
བསྐོར་ཞིང་། ལྷོ་ནུབ་དཔལ་གྱི་རི་ལ་དེངས་སོང་བ་སོགས་ཀྱི་རྟགས་
མཚན་བསམ་གྱིས་མི་ཁྱབ་པ་བྱུང་ངོ༌། །ཊཱཀྐི་མ་ཙྪཱ་སྒྲུབ་རྫོགས་ནས་
གདན་ས་ཚེ་བརྟན་གླིང་དུ་ཕེབས། སྐྱབས་མགོན་སྲས་མོའི་དགུང་
རྫོགས་ཡོངས་སུ་གྲུབ་ནས་གདན་ས་ཚེ་བརྟན་གླིང་དུ་ཕེབས། དེ་
ནས་སྐྱབས་མགོན་དང་ཌཱཀྐི་མ་འཁོར་བཅས་ཀྱིས་སླར་ཡང་གདན་་་་
ས་ཚེ་བརྟན་གླིང་དུ་དགེ་འདུན་བརྒྱ་ཕྲག་ལྷག་གདན་དྲངས། ཞི་
ཁྲོའི་ཆོ་ག་སོགས་དགེ་རྩ་རྒྱ་ཆེར་བསྒྲུབས། གཞན་ཡང་དགོན་སྡེ་སོ་
སོ་ལ་འབྲེལ་འཇོག་དང་དུང་ཡོན་སོགས་ཕུལ་ཚུལ་སྐྱབས་མགོན་གྱི་་་
《རང་རྣམ་མཁའ་འགྲོའི་ཞལ་ལུང་》ལྡེབ་༢ ༣ ༥ན། “དེར་ས་
དབང་ཆེན་པོས་གཞན་ལས་ཁྱད་པར་དུ་འཕགས་པའི་རྣམ་དཀར་་་་་
གྱི་དགེ་བ་བློར་མི་ཤོང་ཙམ་མཛད་ཅིང་། བན་བོན་གྱི་བླ་མ་དགེ་
བའི་བཤེས་གཉེན་དཔག་ཏུ་མེད་པ་ཡང་སྤྱན་དྲངས། དངོས་རྫས་
ཀུན་འ ཕངས་པ་མེད་པར་མཆོད་པ་དང་ཚོགས་བསགས་མཛད།
བན་བོན་གྱི་དཀྱིལ་འཁོར་བཞིའི་སྦྱོང་ཆོག་མཐར་ཕྱིན་པར་མཛད་་་
སོང་། གདུང་བསྲེགས་ཀྱི་དུས་སུ་ནམ་མཁའ་ནས་འཇའ་སྤྲིན་
འཁྲིགས་པ་དང་། གླད་ན་བྱ་རྒོད་འཚོགས་ཤིང་། གདུང་བསྲེགས་
རྫོགས་ཚེ་ལྷོ་ནུབ་ཏུ་དེངས་སོང་བ་སོགས་ཡ་མཚན་པའི་ལྟས་ཀྱང་སྣ་
242



སྲས་མོ་མཁའ་དབྱིངས་སྒྲོལ་མའི་རྣམ་ཐར།
ཚོགས་བྱུང་། དེའི་ཉིན་མཆོད་སྦྱིན་ཡང་དཔག་མེད་མཛད། དེའི་
ནུབ་ནམ་གུང་ཡོལ་ཙམ་དུ། སྲིང་ཆུང་དེ་ཉིད་བུད་མེད་དཀར་མོ་
དར་གོས་ཅན་ཞིག་རེད་འདུག་པས། སྤྲུལ་པ་ཁྱེད་ནི་བོད་དུ་
བཞུགས་མོད་ཅིང་། །སྤྲུལ་གཞི་རྔ་ཡབ་གླིང་ན་ཡོད་ཟེར་བའི། །བུ་
མོ་ང་ནི་གུ་རུའི་དྲུང་ཉིད་དུ། །སྒྲིབ་སྦྱོང་འབྲས་བུའི་དབང་མཆོག་
ཞུ་རུ་འགྲོ། །བདེ་བྱེད་བརྩེགས་པར་ཆོས་འཁོར་བསྐོར་བའི་ཚེ། །
འཇིག་རྟེན་མཁའ་འགྲོའི་སྨོན་ལམ་ལོག་པའི་མཐུས། །མི་ཡུལ་འགྲོ་
དོན་མཐའ་རུ་མ་ཕྱིན་ཞིང་། །རྒྱལ་པོའི་ཐུགས་དགོངས་ཡོངས་སུ་མ་
རྫོགས་ཀྱང་། བཟློག་པའི་ཐབས་མེད་སྔོན་གྱི་ལས་སུ་སོམས། །རྒྱལ་
པོས་ཐུགས་ཐིག་ཉམས་ལེན་མཐར་ཕྱིན་ནས། །ང་དང་འབྲལ་མེད་
རིག་འཛིན་ཞིང་དུ་འཁོད། ཁོ་མོའི་སྤྲུལ་པ་སྤྲུལ་གཞི་འདྲེས་གྱུར་
ཀྱང་། །སླར་ཡང་ཆུ་སྣོད་དག་ལ་ཟླ་གཟུགས་བཞིན། །ལྕམ་དྲལ་
ཞབས་ཏོག་ཐུགས་དགོངས་རྫོགས་པ་དང༌། །ཐུགས་ཀྱི་ཐིག་ལེ་
ཉམས་སུ་ལེན་ཕྱིར་འོང་། །ཞེས་ཟེར་བ་དང་ཆབས་ཅིག་བྱ་རྒོད་
ལྔས་འགྱོགས་བྱང་ལ་བརྟེན་པས་ཌཱཀྐི་དཀར་མོ་མདའ་དར་འཛིན་་་་
པ་ཞིག་གིས་སྣ་དྲངས་ཏེ་ལྷོ་ནུབ་ཕྱོགས་སུ་དེངས་སོང་། སྲིང་མོས་
ཀྱང་གཟིམ་ལམ་ནས་དཔལ་རིའི་སྒོ་དྲུང་བར་སྐྱེལ་མ་སོགས་བྱས་་་་་
ཉམས་བྱུང་ཟེར། དེ་ནས་ས་དབང་རིན་པོ་ཆེས་གཙོས། ངེད་ཅག་
མིང་སྲིང་བཅས་དཔལ་ལེགས་རྒྱལ་སར་བྱོན། དགུང་ཞག་དང་དར་
ཅོག་སོགས་མཐའ་རྒྱས་སུ་མཛད། ངེད་ཅག་ནས་འབྲེལ་ལས་བསྡུས་
243



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པར་དམིགས་ཏེ། ཞི་ཁྲོ་ངན་སོང་སྦྱོང་བའི་སྦྱོང་ཆོག་ཞག་བདུན་ལ་
བསྒྲུབས། ས་དབང་རིན་པོ་ཆེའི་ཞབས་པད་བརྟན་པའི་དམིགས་
འདུན་དང་ཚེ་སྒྲུབ་གནད་སྨིན་བྱས། རུས་སྦྱོང་རྫོགས་འཕྲལ་སྲིང་
མོ་ཡང་ཀ་ཀེའུ་ཚང་ནས་བརྒྱུད་ཚེ་བརྟན་གླིང་དུ་ཕེབས། ང་རང་རེ་
ཞིག་ས་དབང་གི་ཐུགས་དགོངས་རྫོགས་ཕྱིར་བསྡད་ནས། ཕྱི་ནང་
གསང་གསུམ་གྱི་གསུང་འོས་ཞིབ་མོལ་དང་། རང་གིས་ཀྱང་བགྱི་
འོས་རྣམས་རྫོགས་ནས་དགོངས་པ་ཞུས་ཤིང་། ཚེ་བརྟན་གླིང་དུ་
སླེབས། སྲིང་མོའི་ཐུགས་དགོངས་དག་ཕྱིར། སྲིང་ཆུང་དང་འབྲེལ་
པས་བསྡུས་པར་དམིགས་ནས་དགེ་འདུན་བརྒྱ་ཕྲག་གིས་ཞི་ཁྲོའི་་་་་་
སྦྱོང་ཆོག་དང༌། དགོན་ཁག་རྣམས་སུ་དུང་ཡོན་དང་བསྙུང་གནས་
ཁ་ཤས་མཛད་སོང་བར་དགེ་བ་རྫོགས་བྱང་དུ་བསྔོས།” ་ ཞེས་
གསུངས་སོ། །དགུང་རྫོགས་གྲུབ་རྗེས་ཁྲོ་སྐྱབས་རྒྱལ་པོ་ཚེ་དབང་
རབ་བརྟན་གྱིས་བཙུན་མོ་མཁའ་དབྱིངས་སྒྲོལ་མའི་སྐུ་གདུང་མཆོད་
རྟེན་ཤིན་ཏུ་ལེགས་པ་ཞིག་བཞེངས། སྐྱབས་མགོན་རིན་པོ་ཆེ་
གདན་དྲངས་ཏེ་རབ་གནས་མཛད། ས་གཡོ་བ་རི་ངུར་བ་ཆུ་ལུད་པ་
སོགས་རྟགས་མཚན་བསམ་གྱིས་མི་ཁྱབ་པ་བྱུང་ཚུལ། སྐྱབས་མགོན་
གྱི་（ རང་རྣམ་མཁའ་འགྲོའི་ཞལ་ལུང་》ལྡེབ་༢༤༤ན། “སྲིང་ཆུང་
གི་སྐུ་གདུང་མཆོད་རྟེན་གཙོ་བོར་གྱུར་པའི་རྟེན་ལ། རབ་ཏུ་གནས་
པའི་ཆོ་ག་རྒྱས་པར་བྱས། ས་གཡོ་བ་རི་ངུར་བ་ཆུ་ལུད་པ་སོགས་
རབ་ཏུ་གནས་པའི་བྱང་ཆུབ་སེམས་དཔའ་ས་ནས་སར་འཕགས་་་་་་
244



སྲས་མོ་མཁའ་དབྱིངས་སྒྲོལ་མའི་རྣམ་ཐར།
པའི་རྟགས་སུ་རྒྱུད་ནས་གསུངས་པ་ལྟར་མངོན་དུ་གྱུར།” ཞེས་
གསུངས་སོ། །བོན་གྱི་ཕྲག་དོག་སོགས་ཀྱི་རྐྱེན་པས་སྲས་མོ་མཁའ་
དབྱིངས་སྒྲོལ་མ་ཁྲོ་སྐྱབས་རྒྱལ་སར་མི་ལོ་དྲུག་ཙམ་བཞུགས་པའི་་་་་
རྟེན་འབྲེལ་ལས་བྲལ། གདུང་རྒྱུད་མ་བྱུང་། ཁོང་གི་ཡང་སྲིད་ལོ་
ཕྱེད་ཙམ་གྱི་རྗེས་སུ་རྒྱལ་རོང་ས་མ་རྒྱལ་པོའི་བཙུན་མོའི་ལྷུམས་སུ་་་
ཞུགས། སྐྱབས་མགོན་གྱིས་ངོས་འཛིན་མཛད། ཡང་སྲིད་དེའི་
མཚན་ལ་སོ་མང་མཆོག་སྤྲུལ་ཞེས་འབོད། ཁོང་གི་རྣམ་ཐར་བསྡུས་
པ་ཞིག་འོག་ཏུ་འགོད་དོ། །
མཚོ་རྒྱལ་རྣམ་སྤྲུལ་ཌཱཀྐི་ཁྱོད་ཉིད་ལ། །
རྣམ་ཐར་སྐར་ཚོགས་ལྟ་བུ་བཞུགས་སྲིད་ཀྱང། །
ཡི་གེའི་ལམ་དུ་བཀོད་པ་མ་མཐོང་བས། །
ཆ་ཤས་ཙམ་ལས་འབྲི་བའི་སྐལ་བ་བྲལ། །
245



༄༅། །རིགས་སྲས་ཤེས་རབ་མེ་འབར་གྱི་རྣམ་ཐར།
བསྐལ་མང་གོང་ནས་སྐྱེས་ཆེན་གསེར་རིའི་ཕྲེང་། །
བར་མེད་འཁོར་ལོའི་ཟློས་གར་བསྒྱུར་བའི་སྐུ། །
རྡོ་གྲུབ་འཇིགས་མེད་འཕྲིན་ལས་འོད་ཟེར་གྱི། །
ཐུགས་ཀྱི་སྤྲུལ་པ་ཤེས་རབ་མེ་འབར་འདུད། །
དང་པོ། སྐུ་འཁྲུངས་པའི་སྐོར།
སྐྱབས་མགོན་རིན་པོ་ཆེའི་རྩ་བའི་བླ་མ་རྡོ་གྲུབ་འཇིགས་མེད་་་
འཕྲིན་ལས་འོད་ཟེར་ཀྱི་ཐུགས་ཀྱི་སྤྲུལ་པ་རིགས་སྲས་ཤེས་རབ་མེ་་་་
འབར་ནི། སྐྱབས་མགོན་ལ་སྲས་མོ་གཅིག་དང་སྲས་གཉིས་ཡོད་པ་
ལས་སྲས་ཆེ་བ་དེ་ཡིན་ནོ། །རབ་བྱུང་བཅུ་བཞི་པའི་ས་གླང་(སྤྱི་ལོ་
1829) ལོར་མགོ་ལོག་གི་ཡུལ་པདྨ་རི་མཐོ་ཞེས་བྱ་བའི་གནས་སུ་སྐུ་་་
འཁྲུངས། །སྐུ་འཁྲུངས་མ་ཐག་ཏུ་ལྷག་པའི་ལྷ་འཇམ་པའི་དབྱངས་
ཀྱི་ཞལ་གཟིགས་པ་དང༌། འཇའ་འོད་དང་དྲི་བསུང་ཕྱོགས་ཀུན་ཏུ་
ཁྱབ་པ་སོགས་ངོ་མཚར་བའི་རྟགས་བསམ་གྱིས་མི་ཁྱབ་པ་བྱུང་།
སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༡༧༦ན།
“ གླང་ལོར་རྗེ་བླ་མའི་ལུང་བསྟན་ལྟར་སྤྲུལ་པའི་རིགས་ཀྱི་མྱུ་གུ་་་་
246



རིགས་སྲས་ཤེས་རབ་མེ་འབར་གྱི་རྣམ་ཐར།
གསར་བ་འཁྲུངས།” ཞེས་གསུངས་སོ། །སྐྱབས་མགོན་དགུང་ལོ་ཉེ་
གཉིས་པ་ལྕགས་སྦྲུལ་ལོར་ཨ་མདོ་རེབ་གོང་ན་བཞུགས་སྐབས། རྩ་
བའི་བླ་མ་རྡོ་གྲུབ་རྒན་གྱིས་ཞལ་གཟིགས་ལུང་བསྟན་འདི་ལྟར་བྱུང་།
དེའང་སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་་་
༡༥༦ན། “ ང་འགྲོ་ཆོས་དབྱིངས་ཡེ་ཤེས་ཀློང་དུ་འགྲོ། །ཆོས་
དབྱིངས་ཡེ་ཤེས་སྨྲ་བསམ་བརྗོད་པ་བྲལ། ང་འགྲོ་མེ་ལོང་ཡེ་ཤེས་
ངང་དུ་འགྲོ། །གསལ་མདངས་མ་འགགས་ས་ལེ་ཧྲིག་གེ་བ། །ང་འགྲོ་
མཉམ་ཉིད་ཡེ་ཤེས་ཀློང་དུ་འགྲོ། །འཁོར་འདས་གཟུང་འཛིན་རྣམ་
རྟོག་དབྱིངས་སུ་ཡལ། །ང་འགྲོ་སོར་རྟོག་ཡེ་ཤེས་ངང་དུ་འགྲོ། །
གདུལ་བྱར་མཐུན་སྣང་སྤྲུལ་པ་སྣ་ཚོགས་སྟོན། །ང་འགྲོ་དཔལ་རིའི་
རིག་འཛིན་ཞིང་དུ་འགྲོ། །ཧེ་རུ་ཀ་དང་དགོངས་པ་མཉམ་པའི་ཚེ། །
སྤྲུལ་པ་རྣམ་གསུམ་ཁྱོད་ཀྱི་གྲོགས་སུ་འོང་།” ཞེས་གསུངས་པ་ལྟར།
སྐུའི་སྤྲུལ་པ་རྡོ་གྲུབ་ཕུན་ཚོགས་འབྱུང་གནས་དང་། ཐུགས་ཀྱི་སྤྲུལ་
པ་རིགས་སྲས་ཤེས་རབ་མེ་འབར་། འཕྲིན་ལས་གྱི་སྤྲུལ་པ་མཁར་
སྤྲུལ་བསྟན་པའི་ཉི་མ་དང་གསུམ་བྱོན་ཡོད་དོ། །ཐུགས་ཀྱི་སྤྲུལ་པ་
རིགས་སྲས་ཤེས་རབ་མེ་འབར་ནི། བྱིས་པའི་དུས་ནས་ལྷག་པའི་ལྷ་
དུ་མའི་ཞལ་གཟིགས་པ། སྙིང་རྗེས་གཞན་དབང་དུ་གྱུར་བས། ཤ་
ཁྲག་གི་ཟས་མི་གསོལ་བ། ཡི་གེ་འབྲི་ཀློག་སོགས་མ་བསླབ་པར་རང་
ཤུགས་ཀྱིས་མཁྱེན་པ། ཤེས་རབ་ཤིན་ཏུ་མྱུར་བས་ཆོས་ཐམས་ཅད་
བརྡ་བསྟན་པ་ཙམ་གྱིས་ཐུགས་སུ་ཆུད་པ་སོགས་སྐྱེས་བུ་མཆོག་གི་་་་
_247



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
མཚན་ཉིད་ཡོངས་སུ་ཚང་བ་ཞིག་ཡིན་ཏེ། མདོ་ཟླ་གསལ་དབང་
མོས་མཛད་པའི་《 མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》
ལྡེབ་༡༨ན། “རིགས་ཀྱི་སྲས་མཆོག་ཤེས་རབ་མེ་འབར་ནི། རྡོ་གྲུབ་
དབང་གི་ཐུགས་རྗེའི་རྣམ་པར་འཕྲུལ་བ་དང༌། འཇམ་དཔལ་
དབྱངས་ཀྱིས་བྱིན་རླབས་ཐོབ་པ་ཞིག་སྟེ། རབ་ཡིད་ས་གླང་ལོར་
ལྷུམས་ཀྱི་གེ་སར་བཞད་པའི་དུས་ངོ་མཚར་བའི་ལྟས་བཟང་ཡང་་་་་
སྣང་ཞིང༌། ཁྱད་པར་དུ་ཆུང་ངུ་ཉིད་ནས་ཡི་གེ་འབྲི་ཀློག་སོགས་མ་
བསླབ་པར་མཁྱེན། བྱམས་སྙིང་རྗེ་བྱང་ཆུབ་ཀྱི་སེམས་ལ་དབང་
འབྱོར། ཆོས་ཐམས་ཅད་བརྡ་ཙམ་བསྟན་པས་ཐུགས་སུ་ཆུད།
འཇམ་དཔལ་ཡབ་ཡུམ་གྱི་དུས་དང་དུས་སུ་ཞལ་གཟིགས་ཤིང་དགེ་་་
བའི་སློབ་དཔོན་མཛད། ལྗགས་ཀྱི་འོག་ཏུ་ནས་འབྲུ་བཞག་པས་
དལ་གཅིག་ན་མྱུ་གུ་རིང་པོར་ཐོན་པའི་ངོས་ཨ་ར་པ་ཙ་དངོས་སུ་་་་་
དོད་པ་དང་། ལས་དག་པ་འགའི་སྣང་ངོར་གསེར་གྱི་རལ་གྲི་འོད་
འབར་བ་ལས་སྐུ་མི་མངོན་པ་དང། ཤ་ཁྲག་གི་ཟས་ལ་རོལ་བ་ལྟ་ཅི་
རླངས་དང་དྲི་ཙམ་ཡང་ཉེ་མི་རུང་ཞིང་། རྡོ་གྲུབ་རྗེའི་སྔོན་སྨོན་
ལམ་གྱི་འབྲས་བཟང་མངོན་དུ་གྱུར་པ་ཡིད་གཉིས་བྲལ་བ་སོགས་ཡ་
མཚན་ཤིན་ཏུ་ཆེ་ཡང་དམ་གྲིབ་ཀྱི་རྐྱེན་ལས་དགུང་གྲངས་བཅུ་་་་་་
བཞིའི་ལོར་གཤེགས་པའི་གདུང་མཁྱིད་གང་བ་གདུལ་བྱའི་བསོད་་་་
ནམས་ཀྱི་ཞིང་དུ་བཞག་གོ།” ཞེས་གསུངས་སོ། །
248



རིགས་སྲས་ཤེས་རབ་མེ་འབར་གྱི་རྣམ་ཐར།
གཉིས་པ། བཞུགས་ཡུལ་གཙོ་བོའི་སྐོར།
དགུང་ལོ་གཅིག་པ་ས་གླང་ནས་དགུང་ལོ་གསུམ་པ་ལྕགས་ཡོས་
ལོའི་བར་མགོ་ལོག་པདྨ་རི་མཐོ་ནས་བཞུགས་ཡོད་པ་མངོན་ཏེ།
སྐྱབས་མགོན་གྱི་སྒར་གཞི་དང་ཌཱཀྐི་མ་གནས་དེར་བཞུགས་པས་སོ། །
དགུང་ལོ་བཞི་པ་ཆུ་འབྲུག་ནས་དགུང་ལོ་དྲུག་པ་ཤིང་རྟ་ལོའི་བར་་་
སྐྱབས་མགོན་གྱི་གདན་ས་གཙོ་བོ་མ་ཧཱ་སྐྱིད་ལུང་དགོན་ན་བཞུགས་་
པ་གསལ་ཏེ། སྐྱབས་མགོན་དང་ལྷག་པར་དུ་ཌཱཀྐི་མ་དང་སྒར་གཞི་
བཅས་དགོན་དེར་བཞུགས་པས་སོ། །དགུང་ལོ་དྲུག་པ་ཤིང་རྟ་ནས་
དགུང་ལོ་བརྒྱད་པ་མེ་སྤྲེལ་ལོའི་བར་གཙོ་བོ་གཡི་ཁོག་དང་ལྕགས་་་་་
རྐང་སྡེ་ཆ་རྒྱལ་སྲས་ཀྱི་རི་ཁྲོད་ན་བཞུགས་ཡོད་པ་མངོན་ཏེ། སྐྱབས་
མགོན་དང་ཌཱཀྐི་མ་སྒར་གཞི་བཅས་ཡུལ་དེ་དག་ཏུ་གནས་པས་སོ། །
དགུང་ལོ་བརྒྱད་པ་མེ་སྤྲེལ་ནས་དགུང་ལོ་དགུ་པ་མེ་བྱ་ལོའི་བར་མི་་་
ཉག་བཞག་བྲའི་གནས་དང་ལའུ་ཐང་དགོན་པར་བཞུགས་པ་ངེས་་་
ཏེ། སྐྱབས་མགོན་དང་ཌཱཀྐི་མ་སྒར་གཞི་བཅས་གནས་དགོན་དེ་
དག་ཏུ་མཆིས་པས་སོ། །དགུང་ལོ་བཅུ་པ་ས་ཁྱི་ནས་དགུང་ལོ་བཅུ་
བཞི་པ་ཆུ་སྟག་ལོའི་བར་མ་ཧཱ་སྐྱིད་ལུང་དགོན་ན་གནས་པ་གསལ་་་་
ཏེ། སྐྱབས་མགོན་དང་ལྷག་པར་དུ་ཌཱཀྐི་མ་སྒར་གཞི་བཅས་དགོན་
དེར་བཞུགས་སོ། །
249



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
གསུམ་པ། སྐུ་གཤེགས་པའི་སྐོར།
དགུང་ལོ་བཅུ་བཞི་པ་ཆུ་སྟག་(སྤྱི་ལོ་1842)ལོར། གྲིབ་དང་མི་
གཙང་བའི་རྐྱེན་གྱིས་རྒྱལ་རོང་དགེ་བཤེས་རྒྱལ་པོའི་ས་ཆ་མ་ཧཱ་སྐྱིད་
ལུང་དགོན་དུ་ངོ་མཚར་བའི་ལྟས་དུ་མ་བཅས་ཏེ་གཟུགས་སྐུའི་་་་་་་
བཀོད་པ་ཆོས་དབྱིངས་སུ་བསྡུས་སོ། །སྐྱབས་མགོན་དང་ཌཱཀྐི་མ་
སོགས་སྟོན་འཁོར་ཀུན་གྱིས་དགུང་རྫོགས་བླ་ན་མེད་པ་བསྒྲུབས་་་་་་
ཡོད་དོ། །སྐྱབས་མགོན་གྱི་（རང་རྣམ་མཁའ་འགྲོའི་ཞལ་ལུང་》
ལྡེབ་༡༩༩ན། “ སྟག་ལོ་གསར་ཚེས་ནང་དམ་གྲིབ་དང་མི་གཙང་
བས་རྐྱེན་བྱས། རིགས་གྱི་མྱུ་གུ་ནིརྨ་ཀ་ཡང་སྙུན་གཞི་ཐེབས་ཤིང་
ལས་དབང་དང་། དུས་སྐབས་ཀྱི་སྐྱེ་འགྲོའི་བསོད་ནམས་ཀྱི་དབང་
གིས་ཁོ་བོའི་རིགས་རྒྱུད་འཁྲུལ་བྲལ་གཅིག་ལས་གཉིས་སུ་མི་ཡུལ་དུ་
འགྲོ་དོན་སྤྱོད་པ་ཤིན་ཏུ་དཀའ་བས་དམ་པ་འདི་ཉིད་ཀྱང་གཅིག་ཏུ་
ཁོ་བའི་རིགས་རྒྱུད་དུ་གྱུར་པ་དང་། གཉིས་སུ་ཀུན་གྱིས་ཡ་མཚན་
གྱི་གནས་སུ་གྱུར་པ་དང་། གསུམ་དུ་ཡོན་ཏན་ངོམ་སྔ་བཅས་དང་
རྟེན་འབྲེལ་ཀྱང་ཅུང་ཟད་འཆུག་ཕྱིར་ཞི་བར་གཤེགས་པས་དགུང་་་་
རྫོགས་མཐའ་རྒྱས་སུ་བྱས།” ཞེས་གསུངས་སོ། །དེ་ནས་མི་ལོ་ལྔའི་
མཚམས་ཤིང་སྦྲུལ་ལོར་རིགས་སྲས་ཤེས་རབ་མེ་འབར་གྱི་ཡང་སྤྲུལ་་་
མདོ་དྲི་མེད་གྲགས་པ་དེ་ཉིད་འགུ་ཐང་རྒྱལ་པོའི་བློན་ཆེན་པདྨའི་་་་
250



རིགས་སྲས་ཤེས་རབ་མེ་འབར་གྱི་རྣམ་ཐར།
བཙུན་མོའི་ལྷུམས་སུ་ཞུགས། མེ་རྟ་ལོར་སྐུ་འཁྲུངས། མེ་ལུག་ལོར་
མདོའི་སྒར་ཐོག་དུ་དྲངས་ཏེ་ཁྲི་སྟོན་མཛད། དེ་ནས་སྐྱབས་མགོན་
གྱིས་རང་གི་སྲས་བཞིན་དུ་བསྐྱངས་སོ། །ཁོང་གི་རྣམ་ཐར་འོག་ཏུ་
འབྱུང་འགྱུར་ལྟར་རོ།། （རྔ་ཁུལ་ནང་བསྟན་གྲུབ་མཐའ་རིས་མེད་
ཀྱི་དགོན་སྡེའི་མཚམས་སྦྱོར་སྙན་པའི་དུང་སྒྲ་》ལས་རྨེ་བ་དགོན་་་་
པའི་ལོ་རྒྱུས་སྐབས་ན། “ རིགས་སྲས་ཤེས་རབ་མེ་འབར་རབ་བྱུང་
༡༤བའི་ཆུ་ལུག་སྟེ་སྤྱི་ལོ་༡༨ ༢ ༣ ལོར་དཀར་མཛེས་ལ་འཁྲུངས་ནས་
སྤྱི་ལོ་༡༨ ༣༦ལ་གཤེགས། མདོ་དྲི་མེད་གྲགས་པ་འོད་ཟེར་རབ་
བྱུང་༡༤བའི་ས་ཕག་སྟེ་སྤྱི་ལོ་༡༨ ༣༩ ལོར་མགོ་ལོག་ལ་འཁྲུངས་་་་་
ནས་༡༨ ༨ ༨ གཤེགས།” ཞེས་འཁྲུངས་འདས་ཀྱི་ལོ་ཚིགས་དང་
འཁྲུངས་ཡུལ་བཅས་རྩ་བ་ནས་ནོར་འདུག དེང་སྐབས་གསར་དུ་
བསྒྲིགས་པའི་ལོ་རྒྱུས་རྣམས་ཀྱི་ཁྲོད་ན་ནོར་བ་ཤིན་ཏུ་མང་བས།
རང་བཞིན་གྱིས་ཡིད་ཆེས་དང་བེད་སྤྱོད་བྱེད་མི་རིགས་སོ། །
འཇམ་དཔལ་དབྱངས་དངོས་མི་ཡི་ཤ་ཚུགས་ཅན། །
གངས་རིའི་ལྗོངས་སུ་བསྟན་དོན་བཞུད་ན་ཡང་། ། །
དུས་ཀྱི་གདུལ་བྱ་བསོད་ནམས་མི་ལྡན་པས། །
རིངས་པའི་ཚུལ་གྱིས་ཞི་བར་གཟིམས་འདི་སྐྱོ། །
251



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཞི་པ། དེའི་ཡང་སྤྲུལ་མདོ་དྲི་མེད་གྲགས་
པ་སྐུ་འཁྲུངས་པའི་སྐོར།
དེའི་སྤྲུལ་སྐུ་མདོ་དྲི་མེད་གྲགས་པའི་རྣམ་ཐར་མདོ་ཙམ་བརྗོད་
པ། ཁོང་གིས་བོད་རྒྱ་དབྱིན་གསུམ་གྱི་ཡིག་རིགས་མཁྱེན་ཞིང་།
ལྷག་པར་མདོ་སྔགས་རིག་གནས་དང་བཅས་པར་ཤིན་ཏུ་མཁས་པ།
འཆད་རྩོད་རྩོམ་གསུམ་ལ་ཐོགས་པ་མི་མངའ་བའི་མཁས་གྲུབ་་་་་་་་
གཉིས་ལྡན་གྱི་སྐྱེས་བུ་ཆེན་པོ་ཞིག་ཡིན་པར་གྲགས། དོན་ལའང་དེ་
ལྟར་མངོན་ཏེ་ཉེ་ལམ་འཚོལ་སྡུད་ཐུབ་པའི་ཁོང་གི་གསུང་སྐོར་ཐོར་་
བུའི་བརྗོད་བྱ་སོགས་ལས་རྟོགས་ནུས་སོ། །ཁོང་ལ་རྣམ་ཐར་བསམ་
གྱིས་མི་ཁྱབ་པ་བརྗོད་རྒྱུ་ཡོད་པར་གསལ་མོད། འོན་ཀྱང་ཡི་གེའི་
ལམ་དུ་བཀོད་པ་མ་མཐོང་བས། འདིར་ཆ་ཡོངས་སུ་ཚང་བ་ཞིག་
འབྲི་བའི་སྐལ་བ་བྲལ་ལོ། །དེའང་སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》དང་། དྲི་མེད་གྲགས་པ་རང་ཉིད་ཀྱི་
《གསན་ཡིག་》ཐར་ཐོར། མདོ་དྲི་མེད་གྲགས་པ་རང་ཉིད་ཀྱིས་
མཛད་པའི་（རྣམ་ཐར་གསོལ་འདེབས་བྱིན་རླབས་སྒོ་འབྱེད་》
མདོ་ཟླ་གསལ་དབང་མོས་མཛད་པའི་（མདོ་དྲི་མེད་གྲགས་པའི་་་་་
རྣམ་ཐར་བསྡུས་པ་》སོགས་ལ་ཁུངས་བཅོལ་ནས་མདོར་བསྡུས་ཙམ་
ཞིག་བརྗོད་ན། ཆུ་སྟག་( སྤྱི་ལོ་1842)ལོར་རིགས་སྲས་ཤེས་རབ་མེ་
252



རིགས་སྲས་ཤེས་རབ་མེ་འབར་གྱི་རྣམ་ཐར།
འབར་སྐུ་གཤེགས། དེ་ནས་མི་ལོ་བཞིའི་མཚམས་ཤིང་སྦྲུལ་ལོར་
ཡང་སྤྲུལ་མདོ་དྲི་མེད་གྲགས་པ་དེ་ཉིད་ཡུ་ཐང་རྒྱལ་པོའི་བློན་ཆེན་་་
པདྨའི་བཙུན་མོའི་ལྷུམས་སུ་ཞུགས། རབ་བྱུང་༡༤པའི་མེ་རྟ་(སྤྱི་ལོ་
1846)ལོར་ངོ་མཚར་བའི་ལྟས་དུ་མ་བཅས་ཏེ་འགུ་ཐང་རྒྱལ་སར་སྐུ་
དངོས་སུ་འཁྲུངས། སྐྱབས་མགོན་གྱི་（ རང་རྣམ་མཁའ་འགྲོའི་ཞལ་
ལུང་》ལྡེབ་༢ ༡༠ན། “ རིགས་ཀྱི་མྱུ་གུ་བདེ་བར་གཤེགས་པའི་སྤྲུལ་
པ་ཡུ་ཐང་ལ་མངལ་དུ་ཞུགས་པ། སྔར་གཡི་ཁོག་ནས་ངེད་རང་མིང་
སྲིང་གཉིས་ཀ་ལ་འོད་གསལ་སྣང་བར་མངོན་རྟོགས་གསལ་བར་་་་་་
བྱུང་བ་ལྟར་ཡུ་ཐང་དུ་སྐོར་ཙམ་ཕྱིན། སྔ་མའི་ཉམས་སྣང་དང་
མཚུངས་པའི་བྱིས་པ་མའི་མངལ་ནས་ཨོཾ་ཝཱ་ཀྱེ་དཾ་ནཱ་མ་ཟེར་བ་ཞིག་་་
ཡོད་ཚུལ་འདུག་པ། མའི་ལྷུམས་སུ་ཡོད་དུས་ནས་ངོས་འཛིན་བྱས་
ཤིང་། རྒྱལ་པོ་སྔགས་འཆང་དམ་པ་ལ། སླ་སྐྱེས་མ་ཐག་ངེད་ཀྱི་སྤྲུལ་་
སྐུ་ཡིན་པས་ཉིད་ཀྱིས་བདག་པོ་མཛད་ནས་ཡར་གནང་དགོས་་་་་་་་
སོགས་ཀྱི་བསྒོ་བ་དམ་པོར་བྱས།” ཞེས་གསུངས་སོ། །མདོ་ཟླ་གསལ་་
དབང་མོས་མཛད་པའི་《མདོ་དྲི་མེད་གྲགས་པའི་རྣམ་ཐར་བསྡུས་་་
པ་》ལས། “ མདོ་རིན་པོ་ཆེ་སྐུ་ཕྲེང་གསུམ་པ་རིག་འཛིན་དྲི་མེད་་་་་་་
གྲགས་པ་ནི། མདོ་མཁྱེན་བརྩེའི་སྲས་རིགས་སྲས་ཤེས་རབ་མེ་
འབར་མཆོག་གི་ཡང་སྲིད་དེ་ཡུ་ཐང་རྒྱལ་པོའི་བློན་ཆེན་ཁྱུང་རོལ་་་་
པདྨ་ཞེས་པ་དེའི་( ཡུལ་དེའི་རྒྱལ་པོའི་བློན་པོ་རྣམས་ལ་གོ་མིང་ཁྱུང་
རོལ་ཟེར་བ་ཡིན)སྲས་སུ་འཁྲུངས། དེ་ཡང་རིགས་སྲས་མཆོག་དེ་་་་་
253



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དགོངས་པ་མ་རྫོགས་སྔོན་ནས་གྲུབ་དབང་མཆོག་གིས་ཁོང་གི་སྲས་་་
འདི་ཤིན་ཏུ་ངོ་མཚར་ཆེ་བས་སྐྱེ་འགྲོའི་བསོད་ནམས་ཀྱིས་ཐེག་་་་་་
དཀའ་ཕྱིར་རིང་པོར་མི་ཐོགས་པར་ཞིང་གཞན་དུ་བརྗེ་རྒྱུ་ཡིན་པ་་་་
འདྲ་བས། སྐུའི་སྐྱེ་བ་ཕྱི་མ་ཡུ་ཐང་དུ་ཁྱུང་རོལ་པདྨ་ཁྱོད་ཀྱི་ཆུང་་་་་་་
མའི་སྲས་སུ་འཁྲུང་རྒྱུ་ཡིན་པས་བལྟམས་ནས་རིང་པོར་མ་ལོན་པར་་
ངེད་ལ་སྤྲད་དགོས། དེ་ཁྱེད་རྒྱལ་བློན་རྣམས་ཀྱིས་ཡིད་ལ་ཞོག དེ་ནི་
སྐུ་གོང་མ་ལས་ཀྱང་བསྟན་འགྲོ་ལ་ཕན་པ་རྒྱ་ཆེར་འབྱུང་བ་ཞིག་ཡིན་
ཞེས་ལུང་བསྟན་པ་ལྟར། བྱིས་པ་མའི་མངལ་དུ་བཞུགས་དུས་ཀྱང་་་་་
བར་སྐབས་རྣམས་སུ་ཨོཾ་ཝཱ་ཀྱེ་དཾ་ནཱ་མ་ཞེས་ལན་འགའ་གསུངས་པ་
ཀུན་གྱིས་ཐོས། དེ་ནས་རབ་ཡིད་མེ་རྟའི་ཟླ་ཚེས་དགེ་བར་སྐུ་བལྟམས་
ཚེ་འཇའ་འོད་མེ་ཏོག་གི་ཆར་སོགས་ངོ་མཚར་བའི་ལྟས་དུ་མ་བྱུང་་་
པས་ལྷ་མི་རྣམས་དད་སྤྲོའི་སྣང་བ་རབ་ཏུ་རྒྱས།” ཞེས་གསུངས་སོ།།
ལྔ་པ། ཁྲི་སྟོན་མཛད་པའི་སྐོར།
དགུང་ལོ་གཉིས་པ་མེ་ལུག་(སྤྱི་ལོ་1847)ལོར། སྐྱབས་མགོན་
འཁོར་བཅས་ཀྱིས་ཡུ་ཐང་རྒྱལ་ས་ནས་རིགས་སྲས་ཤེས་རབ་མེ་་་་་་
འབར་གྱི་ཡང་སྲིད་དྲི་མེད་གྲགས་པ་དེ་ཉིད་མི་ཉག་ལའུ་ཐང་དགོན་
སྒར་ཐོག་ཏུ་གདན་དྲངས། དགོན་དེར་ཁྲི་སྟོན་རྒྱ་ཆེར་མཛད། ཡང་
སྤྲུལ་དེས་སྔོན་གྱི་གྲྭ་འཁོར་དང་ཡོ་བྱད་སོགས་ཐོགས་མེད་དུ་ངོས་་་་
254



རིགས་སྲས་ཤེས་རབ་མེ་འབར་གྱི་རྣམ་ཐར།
འཛིན་པ་སོགས་ངོ་མཚར་བའི་མཛད་པ་མང་དུ་བསྟན་པས། ཀུན་
ཀྱང་ཡིད་ཆེས་པའི་གནས་སུ་གྱུར། སྐྱབས་མགོན་གྱི་《རང་རྣམ་
མཁའ་འགྲོའི་ཞལ་ལུང་》ལྡེབ་༢ ༡༤ན། “ལུག་ལོ་གསར་ཚེས།
…………. ཡུ་ཐང་ནས་རིགས་ཀྱི་མྱུ་གུའི་ཟློས་གར་ནིརྨ་ཀ་ཡང་ཡར་་་་་་་་
ཕེབས་ཅིང་། ལའུ་ཐང་དུ་ཁྲི་སྟོན་སོགས་བྱས་ཤིང་དགེ་མཚན་
བཟང་པོ་དང༌། ཨ་ནེ་གཙོར་གྱུར་སྔར་གྱི་གྲྭ་པ་རྣམས་དང་། གླེགས་
བམ་ཡོ་བྱད་སོགས་ངོས་འཛིན་དང༌། སྔོན་གནས་རྗེས་དྲན་གྱི་
གཏམ་དང༌། ཤ་ཁྲག་ལ་ལོངས་སུ་མི་སྤྱོད་པ་སོགས། སྐྱེ་སྔོན་ལྟར་
རྒྱུས་ཡོད་རྣམས་ཡིད་ཆེས་པར་བྱུང་།” ཞེས་གསུངས་སོ། །མདོ་ཟླ་
གསལ་དབང་མོས་མཛད་པའི་《མདོ་དྲི་མེད་གྲགས་པའི་རྣམ་ཐར་་་་
བསྡུས་པ་》ལས། “ དེ་རྗེས་མེ་ལུག་གསར་ཚེས་ཀྱི་ལོ་མགོར་གྲུབ་
དབང་སྟོན་འཁོར་ལའུ་ཐང་དགོན་པར་བཞུགས་ཚེ་མཆོག་གི་སྤྲུལ་་་་
པའི་སྐུ་ཉིད་ཡར་གདན་འདྲེན་ཞུས་ཤིང་། ཁྲི་སྟོན་མཛད་ཚེ་འཇའ་
འོད་འཁྱིལ་ཞིང་། རོལ་མོ་སྣ་ཚོགས་ཀྱི་སྒྲ་སྒྲོགས་པ་སོགས་དགེ་བའི་
ལྟས་བཟང་སྣ་ཚོགས་དང༌། ཁྱད་པར་མཆོག་སྤྲུལ་དམ་པ་སྐུ་ན་ཆུང་
བ་དེ་ཉིད་ཀྱིས་ཀྱང་ཌཱཀྐིའི་རྗེ་མོའི་གཙོར་མཛད་སྔོན་གྱི་མདུན་་་་་་
འཁོད་གྲྭ་པ་རྣམས་དང་། སྐུ་གོང་མའི་གླེགས་བམ་ཡོ་བྱད་མ་འཁྲུལ་
པར་ངོས་འཛིན་དང་། ཁྱད་པར་སྔོན་གནས་རྗེས་དྲན་གྱི་གཏམ་
དང་། ཤ་ཁྲག་གི་ཟས་ལ་ལོངས་སུ་སྤྱོད་པ་ལྟ་ཅི་སྐུའི་ཉེ་ཕྱོགས་ཙམ་
དུའང་འཇོག་མི་སྟེར་ཞིང་། རྟག་ཏུ་སྐུ་འཁོར་རྣམས་དང་། དམན་
255



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པ་དབུལ་པོ་ཉམ་ཐག་རྣམས་ལ་བརྩེ་བའི་བཞིན་འཛུམ་ཞིང་། སྐུའི་
དཀྱིལ་འཁོར་ཤིན་ཏུ་མཛེས་པ་བལྟ་བས་ཆོག་མི་ཤེས་པ། ཞལ་
མཇལ་བ་ཙམ་གྱིས་གདུལ་བྱའི་ཡིད་དབང་མེད་དད་པར་བྱེད་པ་
ཞིག་གོ།” ཞེས་གསུངས་སོ། །
དྲུག་པ། བྱིས་པའི་དུས་ཀྱི་སྐོར།
ཁྲི་སྟོན་མཛད་རྗེས་ཁོང་རེ་ཞིག་དར་མདོ་ལྕགས་ལ་རྒྱལ་སར་་་་
བཞུགས། སྐྱབས་མགོན་མཆོག་གིས་ལྕགས་ལ་རྒྱལ་པོའི་བཙུན་མོ་ཆེ་
བ་ཨ་སོང་ལ་བུ་ཚབ་ཏུ་གནང་། བཙུན་མོས་རང་ཉིད་ཀྱི་སྲས་ལྟར་
བདག་སྐྱོང་ལེགས་པོར་མཛད། མཚན་ལ་མདོ་རིན་པོ་ཆེ་ཞེས་
ཐོགས། གོང་གི་（མདོ་དྲི་མེད་གྲགས་པའི་རྣམ་ཐར་བསྡུས་པ་》
ལས། “ བར་དེར་ལྕགས་ལ་རྒྱལ་པོའི་བཙུན་མོ་ཆེ་བ་ཨ་སོང་ལ་བུད་
མེད་པས་མཆོག་གི་སྤྲུལ་པའི་སྐུ་ཆུང་ངུ་ལ་རེ་ཞིག་མོ་རང་གིས་མ་་་་་
མའི་ཞབས་འདེགས་སྒྲུབ་ཆོག་པར་གསོལ་བ་བཏབ་པ་བཞིན། གྲུབ་
དབང་མཆོག་གིས་ཀྱང་གནང་ནས་ས་དབང་ཡབ་ཡུམ་གྱི་སྲས་ཚབ་་་
མཛད་དེ་དར་མདོར་ཅུང་ཟད་བཞུགས་པས། མདོ་རིན་པོ་ཆེ་ཞེས་
པའི་མཚན་ཆགས།” ཞེས་གསུངས་སོ། །དར་མདོའི་གྲོང་ཁྱེར་ནི་མི་
ལོ་སྟོང་ཕྲག་ལྷག་གི་ལོ་རྒྱུས་མངའ་བའི་རྒྱ་བོད་དབྱིན་གསུམ་གྱི་ཚོང་
ར་ཆེན་པོ་ཞིག་ཡིན་པས། རྒྱ་རིགས་དང་ཕྱི་གླིང་པ་སོགས་འགྲོ་
256



རིགས་སྲས་ཤེས་རབ་མེ་འབར་གྱི་རྣམ་ཐར།
འདུག་རྒྱུན་མི་ཆད་པ་དང་། མ་ཟད་ལྕགས་ལ་རྒྱལ་པོ་ལ་རྒྱ་དང་ཕྱི་
གླིང་པ་བཅས་ཀྱི་སྐུ་མགྲོན་རྟག་ཏུ་ཡོད་པས། སྐབས་དེར་མདོ་དྲི་
མེད་གྲགས་པ་མཆོག་གིས་རྒྱ་ཡིག་དང་དབྱིན་ཡིག་སོགས་ལ་གསན་་་
སྦྱངས་གནང་ཡོད་དོ། ། །
སྐུ་ཅུང་ཟད་ནར་སོན་ནས་སྒར་ཐོག་ཏུ་གདན་དྲངས། དེ་ནས་
སྒར་གཞི་གཅིག་ཏུ་བྱས་ཏེ་སྐྱབས་མགོན་དང་ཌཱཀྐི་མ་སོགས་ཀྱི་དྲུང་
ནས་སྙིང་ཐིག་དང་ཐུགས་ཐིག་རྣམ་གསུམ་སོགས་ཀྱི་དབང་ཁྲིད་་་་་་
རྫོགས་པར་བཞེས། ཕྱིས་སུ་སྐྱབས་མགོན་གྱི་ཆོས་བདག་ཏུ་གྱུར།
གོང་གི་（མདོ་དྲི་མེད་གྲགས་པའི་རྣམ་ཐར་བསྡུས་པ་》ལས། “དེ་
ནས་རང་སྒར་དུ་གདན་དྲངས། གྲུབ་དབང་ལྕམ་དྲལ་གྱིས་ཐུགས་
རབ་བརྩེ་བས་བསྐྱངས་ཏེ་ཟབ་རྒྱས་སྨིན་གྲོལ་གྱི་བདུད་རྩིའི་ཐུགས་་་
རྒྱུད་ཡོངས་སུ་གཏམས་པར་གྱུར་ཏོ།།” ཞེས་གསུངས་སོ། །སློབ་
བུ་བསོད་ནམས་རབ་འཕེལ་གྱིས་བསྐུལ་ངོར་དྲི་མེད་གྲགས་པས་་་་་
མཛད་པའི་（ རྣམ་ཐར་གསོལ་འདེབས་བྱིན་རླབས་སྒོ་འབྱེད་》ལས།
“ རབ་འབྱམས་སྲིད་ཞིའི་ལྷ་ལམ་ཡངས་པའི་མཁར། །མཁྱེན་བརྩེ་ཉི་
ཟླའི་འོད་ཟེར་སྣང་བས་ཁྱབ། །སྒྱུ་འཕྲུལ་སྤྲིན་གྱི་རོལ་མོ་ཕན་བདེའི་
གཏམས། །སྒྱུ་འཕྲུལ་འཇའ་ལུས་རྡོ་རྗེར་གསོལ་བ་འདེབས། །པདྨ་
འོད་ཀྱི་ཞིང་ཁམས་ལྷ་ལམ་རྒྱན། །རིག་འདུས་མ་ཧཱ་གུ་རུ་ཟླ་བའི་
ཞལ། །གངས་ཅན་གདུལ་བྱའི་ཡིད་མཚོ་ལ་ཤར་བས། །གྲུབ་པའི་
དབང་པོས་བྱིན་རླབས་སྙིང་ལ་སྩོལ། །སྔ་མ་སྔ་མ་བསྐལ་པ་དུ་མ་
257



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ནས། །སྐྱེ་བ་སྐྱེ་བ་མང་པོའི་འཕྲེང་བ་ལས། །ཡང་དང་ཡང་དུ་
མགོན་པོ་གང་གི་ཞལ། །ངོམས་དང་ངོམས་མེད་བསྟེན་པའི་རྟེན་
འབྲེལ་གྱིས། །མགོན་པོ་གང་དང་མགོན་པོ་དེ་ཡི་སྲས། །རེ་འགའ་
ཡབ་སྲས་རེ་འགའ་རྒྱལ་བློན་ཚུལ། །རེ་འགའ་བླ་སློབ་རེ་འགའ་སྐུ་
མཆེད་ཚུལ། །རོལ་གར་ཅི་ཡང་འཆར་ལ་གསོལ་བ་འདེབས། །གང་
གི་རིགས་སྲས་ཤེས་རབ་མེ་འབར་དེས། །སྐུ་ཚེ་དེ་ལས་སྐུ་ཚེ་རྗེས་མ་
ལ། །བསྟན་དང་འགྲོ་ལ་ཕན་པ་ཆེར་གཟིགས་ནས། །བསམ་བཞིན་
རོལ་གར་བསྒྱུར་ལ་གསོལ་བ་འདེབས། །ཉིང་མཚམས་མ་སྦྱར་གོང་
ནས་གྲུབ་དབང་རྗེས། །ཡུལ་དེའི་དཔོན་དང་ཕ་མར་བཅས་པ་ལ། །
སྐྱེ་བ་འདི་འདྲ་འོང་ཞེས་ལུང་བསྟན་ལྟར། །འཁྲུལ་མེད་སྐྱེ་བ་མངོན་
ལ་གསོལ་བ་འདེབས། །བཙས་ནས་རིང་པོར་མ་ལོན་ཐུགས་བསྐྱེད་
མཐུས། །ཕ་ཡུལ་མི་གཙང་ཚེར་དོང་འདྲ་བ་ནས། །བླ་མའི་ཞབས་
དྲུང་སྐྱེད་མོའི་ཚལ་ཡངས་པོར། །ཆོས་ཀྱི་རྩེ་དགས་རོལ་ལ་གསོལ་བ་
འདེབས། །ཆུང་ངུ་ཉིད་ནས་བརྩེ་བས་ཞལ་བསྟན་ཞིང་། །བྱམས་
པའི་ཕྱག་གིས་བསྐྱངས་ཤིང་སྨིན་གྲོལ་གྱི། །བདུད་རྩིས་ཐར་བའི་
སྲོག་རྩ་འཚོ་བགྱིས་པས། །སྐལ་བ་བཟང་པོར་བསྒྱུར་ལ་གསོལ་བ་
འདེབས། །སོ་ཐར་ཁྲིམས་ཀྱི་རྩ་བ་བརྟན་པ་ལ། །གཞན་ཕན་སྤྱོད་
པའི་ཡལ་ག་མི་ཆུང་ཞིང་། །དག་སྣང་འབྲས་བུ་སྙེ་མའི་ཁུར་གྱིས་ལྕི།།
བསྟན་འགྲོའི་རྒྱན་གྱུར་དེ་ལ་གསོལ་བ་འདེབས། །སྐྱབས་གནས་
ཐམས་ཅད་བླ་མའི་ངོ་བོར་ཤེས། །ཡོན་ཏན་ཀུན་ཀྱང་བླ་མར་བསྟེན་
258



རིགས་སྲས་ཤེས་རབ་མེ་འབར་གྱི་རྣམ་ཐར།
པ་སོགས། །དག་པའི་སྣང་བ་འབའ་ཞིག་ལམ་བྱེད་པ། །རིག་འཛིན་
དྲི་མེད་གྲགས་པར་གསོལ་བ་འདེབས། །འདི་བཟུང་སྐྱེ་དང་ཚེ་
རབས་ཐམས་ཅད་དུ། །གྲུབ་དབང་ཡབ་སྲས་ཐུགས་རྗེས་ལེགས་
བཟུང་སྟེ། །མཐའ་ཡས་འགྲོ་ལ་མཐའ་ཡས་ཕན་བདེ་བསྒྲུབ། །ཕྱམ་
གཅིག་སངས་རྒྱས་ས་ལ་ཁྲིད་ནུས་ཤོག” ཅེས་གསུངས་སོ། །སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༢ ༢༦ན།
“ སེང་གེ་རི་ནས་སྲིང་མོ་དང་སྤྲུལ་སྐུ་གཉིས་བཅས་ལྐོག་གྱུར་་་་་་་་་་
གཟིགས་པ་ལྟར་ལའུ་ཐང་དུ་ཕེབས་པ་དང་དུས་མཉམ། ང་རང་ན་
ཚུལ་གསན་ཏེ་ཡར་གཡི་ཁོག་ཏུ་ཕེབས་ཅིང་ཚ་ཆུ་ཁར་གདོང་་་་་་་་
འཛོམས།” ཞེས་པའི་སྤྲུལ་སྐུ་དེ་དྲི་མེད་གྲགས་པ་ཡིན་ན། ལྕགས་ཁྱི་
( སྤྱི་ལོ་1850)ལོ་སྟེ་དགུང་ལོ་ལྔའི་སྟེང་སྒར་ཐོག་ན་བཞུགས་པ་་་་་་
གསལ་ལོ། །སྐྱབས་མགོན་གྱི་《རང་རྣམ་མཁའ་འགྲོའི་ཞལ་ལུང་》
ལས་མདོ་དྲི་མེད་གྲགས་པ་བལྟམས་འཁྲུངས་དང་ཁྲི་སྟོན་མཛད་་་་་
ཚུལ་ཙམ་ལས་རྣམ་ཐར་གཞན་གང་ཡང་བཀོད་མེད་དོ།། 《མཁྱེན་
བརྩེའི་གྲུབ་རྟགས་རྣམ་ཐར་》ལྟར་ན། རལ་གྲི་དང༌། ཀློང་ཆེན་
རོལ་པ་རྩལ་གྱི་སྤྲུལ་སྐུ་ཨ་བུ་ཡེ་ཤེས་རྡོ་རྗེ། མདོ་དྲི་མེད་གྲགས་པ་སྟེ་
རྣམ་པ་གསུམ་ལ་སྤྲུལ་སྐུ་རྣམ་གསུམ་ཞེས་འབོད་ཀྱིན་ཡོད་དོ། །
259



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བདུན་པ། ཐོས་བསམ་གནང་ཚུལ་གྱི་སྐོར།
ཉེ་ཆར་མདོ་ཟླ་གསལ་དབང་མོའི་ཚ་བོ་རིག་འཛིན་ཚེ་སྒྲུབ་་་་་་
ཀྱིས་སྐྱེར་ནང་དགོན་པའི་གྲྭ་པ་རྡོ་རྗེ་སྐྱབས་ཀྱི་ཕྱག་ནས་མདོ་དྲི་་་་་
མེད་གྲགས་པའི་གསན་ཡིག་འགའ་ཞིག་རྙེད་ཡོད། གསན་ཡིག་དེ་
དག་མདོ་དྲི་མེད་གྲགས་པ་རང་ཉིད་ཀྱི་ཕྱག་བྲིས་མ་རེད་འདུག
བྲིས་ཤིན་ཏུ་ལེགས་ཤིང་། ཆོས་སྡེ་སོ་སོའི་དབང་ཁྲིད་ཀྱི་བརྒྱུད་པ་
མི་འདྲ་བ་རྣམས་ཐ་དད་དུ་བཀོད་འདུག དེའི་ཕྱིར་གོང་གི་གསན་
ཡིག་ལྟར་ན། རྫོགས་ཆེན་པདྨ་བཛྲ་གྱི་དྲུང་ནས་སྡེ་དགེའི་རྙིང་མ་
རྒྱུད་འབུམ་གྱི་ལུང་དང་། སྙིང་ཐིག་ཡ་བཞི་ལས་བི་མ་སྙིང་ཐིག་
དང་། མཁའ་འགྲོ་ཡང་ཏིག་གི་ཆོས་སྐོར་རྣམས་ཀྱི་དབང་ལུང་ཁྲིད་
གསུམ་དང༌། རྒྱལ་སྲས་གཞན་ཕན་མཐའ་ཡས་ཀྱིས་བསྒྲིགས་པའི་
སྔ་འགྱུར་བཀའ་མའི་དབང་ལུང་ཆ་ཚང་། རྫོགས་པ་ཆེན་པོ་སེམས་
ཀློང་མན་ངག་གི་སྡེ་གསུམ་ལས། དང་པོ་གཡུང་སྟོན་རྡོ་རྗེ་དཔལ་གྱི་
ཡིག་ཆའི་སྟེང་ནས་རྫོགས་པ་ཆེན་པོ་རྒྱལ་ཐབས་སྤྱི་བླུགས་སེམས་སྡེ་་
མ་བུ་བཅོ་བརྒྱད་ཀྱི་དགོངས་པ་བཙན་ཐབས་སུ་ངོ་སྤྲོད་པ་རིག་པ་་་
རྩལ་གྱི་དབང་བཅོ་བརྒྱད་དང༌། གཉིས་པ་རྫོགས་པ་ཆེན་པོ་ཀློང་
སྡེའི་གདམས་པ་ལོ་ཆེན་བཻ་རོ་ཙ་ནའི་སྙན་བརྒྱུད་རྡོ་རྗེ་ཟབ་པའི་་་་་
སྐོར་ཀྱི་དབང་ལུང་ཁྲིད་གསུམ། གསུམ་པ་སྒོམ་སྒྲུབ་ཉམས་ལེན་གྱི་
260



རིགས་སྲས་ཤེས་རབ་མེ་འབར་གྱི་རྣམ་ཐར།
སྐོར། སྙན་བརྒྱུད་ཀྱི་ཁྲིད་ཡིག་འོ་ལ་ཇོ་སྲས་ཀྱི་བཅུད་རྒྱ་སྒོམ་གྱི་
སྣོད་དུ་བྱུགས་པ། སྤྱན་སྔ་བ་ཆོས་ཀྱི་གྲགས་པས་མཛད་པའི་ཁྲིད་
ཡིག་སྐལ་བཟང་མིག་འབྱེད། ཧེ་རུ་ཀ་མངོན་རྫོགས་ཀྱི་སྒྲུབ་ཐབས་
ཆོས་ཀྱི་རྡོ་རྗེས་མཛད་པ། བདེ་བ་སྟོབས་ལྡན་མའི་སྒྲུབ་ཐབས་མི་
གཡོ་མགོན་པོས་མཛད་པ། མཁའ་འགྲོ་མ་མངོན་སྤྱོད་ཀྱི་དངོས་
གྲུབ་བླངས་པ། ཛཱ་ལེན་དྷཱ་རའི་གནས་རྣམ་པར་བསྒྱུར་པ་དཔལ་
གནས་ཀྱི་གཞུང་ལུགས་ལས་དཔལ་མི་མོ་ཞབས་ཀྱི་དངོས་གྲུབ་དག་་་
ཚར་གཅོད་པ། རྣལ་འབྱོར་པ་ཐམས་ཅད་ལ་དངོས་གྲུབ་སྟེར་པའི་
གཞུང་ལུགས། ལྷ་མོ་གཏུམ་མོའི་སྒྲུབ་ཐབས་དཔལ་མི་མོ་ཞབས་ཀྱི་
རིམ་པ་ལས་བྱུང་བ་ཛྙཱ་ན་བཛྲ་དང་ལྷ་བྱང་ཆུབ་དམ་པའི་འགྱུར།
ལྷ་མོ་གཏུམ་མོ་ལ་དགྱེས་པའི་བསྟོད་པ། རྣལ་འབྱོར་པ་ཐམས་ཅད་
ཀྱི་དགྲ་ཚར་གཅོད་པའི་དངོས་གྲུབ་ཀྱི་ལས་ཞེས་བྱ་བ་ཤེས་རབ་་་་་
གྲགས་ཀྱིས་བསྒྱུར་བ། འབར་མ་དཔོན་གཡོག་བཞིའི་བསྟོད་པ།
གཏུམ་མོ་མི་ཟད་པ་སྒྲོལ་མའི་སྒྲུབ་ཐབས་དཔལ་མི་མོ་ཞབས་ཀྱི་རིམ་
པ་ལས་བྱུང་བ་ལྷ་བྱང་ཆུབ་དམ་པའི་འགྱུར། ཡང་དག་མངོན་
རྫོགས་རྒྱལ་པོའི་འཕྲིན་གཞུང་། མཁའ་འགྲོ་སྡེ་གསུམ་གྱི་སྒྲུབ་
ཐབས་དགའ་རབ་རྡོ་རྗེས་མཛད་པ། ཊཱཀྐི་གསང་སྤྱོད་ཀྱི་སྒྲུབ་
ཐབས། རྡོ་རྗེ་མཁའ་འགྲོ་མ་བརྟེན་ནས་མཁའ་སྤྱོད་སྒྲུབ་པ། བླ་མ་
ཡི་དམ་མཁའ་འགྲོ་གསུམ་གྱི་གཏོར་ཆོག་ བདུད་རྩི་བྱིན་གྱིས་
བརླབས་ཏེ་གསོལ་ཐབས། འཇམ་དཔལ་ཡེ་ཤེས་གཅིག་མའི་ཆོ་ག
261



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཕྱི་ནང་གསང་གསུམ་གྱི་བཅུད་ལེན། ཕྱི་ནང་གི་རྒྱ་མཚོ་ཁྲུས་ལུང་།
དམ་ཚིག་ཉི་ཤུ་རྩ་བཞི་པའི་ཁྲུས་ལུང་རྒྱུད་ལས་བཏུས་པ། ཧེ་རུ་ཀ་
རོ་ཧིའི་གདམས་པ། སྐུ་གསུང་ཐུགས་ཀྱི་གདམས་པ། ཉིན་མོ་སྣང་
བ་སྣ་ཚོགས་ལམ་དུ་ཁྱེར་བ། མཚན་མོ་ཤེས་བྱ་བུམ་པར་བཞུགས་པ།
བཅིང་བ་གསུམ་གྱི་གདམ་པ། མཁའ་འགྲོ་སྡེ་གསུམ་གྱི་ཞལ་
གདམས། སྔགས་འབུམ་ལོགས་སུ་བཀོད་པ། དགའ་རབ་རྡོ་རྗེ་ལ་ཡེ་
ཤེས་ལྷའི་དབང་བབས་པའི་གདམས་པ་ཚེ་དབང་རིག་འཛིན་གྱི་་་་་་
སྒྲུབ་ཐབས། རྡོ་རྗེ་ཟབ་པའི་ཚེའི་ཆོག་ཆུང་། དམར་ཁྲིད། ནག་
ཁྲིད། འཕྲུལ་གྱི་མེ་ལོང་དགུ་སྐོར། རྡོ་རྗེ་སེམས་དཔའི་རྡོ་རྗེའི་ཚིག །
ཉང་གི་ལྟ་སྒོམ་གྱི་འུ་བཅུ་དྲུག སེམས་ཉིད་གདར་ཤ་གཅོད་པ།
ཀུན་ཏུ་བཟང་པོ་ཐུགས་ཡེ་ཤེས་ཀྱི་མེ་ལོང་། རྐྱེན་གྱིས་གྲོལ་བའི་
དཔེ། ཉང་གི་སེམས་ཅན་སངས་རྒྱས་སུ་བསྒྱུར་བ་ལ་ཚེགས་མི་
དགོས་པའི་སྡེའི་བཅུ་པ། གཡོ་འབྱིན་རླུང་གི་མན་ངག །རླུང་གི་
མན་ངག་བཛྲ་ཀིརྟིས་ཞུས་པ། རྩོལ་བཅས་རླུང་གི་གདམས་པ་ཡེ་
ཤེས་སེང་གེས་བཀོད་པ། དུས་བཞིའི་རྣལ་འབྱོར་གྱི་ལུང་། ཕྱི་ཡི་
ཞལ་གདམས་ལ། ཟབ་ཆུང་བསྡུས་པ་ཐུན་གཅིག་མ། ཟབ་ཆུང་གི་
ཡིག་སྣ། ཟབ་ཆུང་གི་བསྡུས་དོན། སྙན་བརྒྱུད་རིན་པོ་ཆེ་ཉམས་
ཀྱི་ཕྲེང་བ་ཞེས་བྱ་བ་བླ་མ་བརྒྱུད་པ་སྔ་མ་སྔ་མ་ལས་ཕྱི་མ་ཕྱི་མ་ལ་་
གདམས་པ། འཛེང་གི་ཚད་མེད་བཞིའི་གདམས་པ་རྣམས་སོ། །ནང་
གི་ཞལ་གདམས་ལ། རྣ་བརྒྱུད་ཚིག་གསུམ། ཤྲཱི་སེང་ཧའི་ཚིག་དོན་
262



རིགས་སྲས་ཤེས་རབ་མེ་འབར་གྱི་རྣམ་ཐར།
ལྔ་པ། རིན་པོ་ཆེའི་གདུང་སྒྲུབ་བསྲེ་བ་རྣམ་བཞི། སེམས་ཉིད་ཀྱི་
གདར་ཤ་བཅད་པ། འཆི་ཁ་མའི་གདམས་པ། འཆི་ལྟས་བརྟགས་པ།
འཆི་བསླུ། འཕོ་བ་སྟེ་གསུམ་འཛེང་གིས་མཛད་པ། གསང་བའི་ཞལ་
གདམས་ལ། རྫས་ཁྱད་པར་ཅན་ལ་བརྟེན་ནས་འོད་གསལ་སྐྱེ་
ཐབས་འཛེང་གི་གདམས་པ། འཛེང་གི་གལ་ཆེན་གྱི་གདམས་པ།
དགའ་རབ་རྡོ་རྗེས་ཉིསིའི་སྐྱུག་པ། དགའ་རབ་རྡོ་རྗེ་ཐུགས་ཡེ་ཤེས་
མེ་ལོང་གི་གདམས་པ། འཛེང་གི་རླུང་གནས་བསྒྱུར་གྱི་གདམས་པ།
རྡོ་རྗེ་ཟབ་པ་ཤོག་གཅིག་གམ་རྡོ་རྗེ་ཟབ་པ། གདམས་པའི་ཉིང་ཁུ་
འཛེང་གིས་གསུངས་པ། ཌཱཀྐིའི་གད་མོ་བཞི། ཚུལ་ཤིང་གཏད་པ་
བཞི། སྒོམ་རྟེན་གྱི་ཡེ་ཤེས། བྱང་སེམས་དཀར་དམར་སྦྱར་ཐབས།
མཁའ་འགྲོའི་སྤོས་སྦྱོར། བརྒྱུད་པའི་གསོལ་འདེབས་སོགས་ཞལ་
ཁྲིད་རྣམས་གསན་བཞེས་མཛད་དོ། །
མདོ་མཁྱེན་བརྩེ་ཡེ་ཤེས་རྡོ་རྗེའི་དྲུང་ནས། རིག་འཛིན་
འཇིགས་མེད་གླིང་པའི་སྙིང་ཐིག་དུམ་གཉིས་དབང་ལུང་ཁྲིད་གསུམ་
གྱི་རྒྱུན་རྫོགས་པར་བཞེས་སོ། །
རྒྱ་རོང་རྣམ་སྤྲུལ་ཀུན་བཟང་ཐེག་མཆོག་རྡོ་རྗེའི་དྲུང་ནས།
སྙིང་ཐིག་ཡ་བཞི་ལས་ཟབ་མོ་ཡང་ཏིག་གི་ཆོས་སྐོར་རྣམས་ཀྱི་དབང་
ལུང་ཁྲིད་གསུམ་དང་། སྨིན་གླིང་ལོ་ཆེན་དྷརྨ་ཤྲཱིས་ཆོག་བསྒྲིགས་
མཛད་པའི་ཨ་ནུ་ཡོ་གའི་ཆོས་སྡེ་འདུས་པ་ཆེན་མོ་མདོའི་དབང་ལུང་
ཁྲིད་གསུམ་ཆ་ཡོངས་སུ་ཚང་བ་བཞེས་སོ། །
263



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཐུབ་བསྟན་རྒྱལ་མཚན་དཔལ་བཟང་པོའི་( གླིང་གྲུབ་ཐོབ་་་་་་་
བསོད་ནམས་སྦྱིན་པའི་སྐུ་ཕྲེང་གཉིས་པ་རྫོགས་ཆེན་གླིང་སྤྲུལ་ཐུབ་་
བསྟན་ཉིན་བྱེད་རྒྱལ་མཚན་ཡིན）དྲུང་ནས། རིག་འཛིན་འཇིགས་
མེད་གླིང་པའི་གསུང་འབུམ་ཡོན་ཏན་མཛོད་སོགས་པོ་ཏི་དགུའི་་་་་་
ལུང་ཁྲིད་ཆ་ཚང་བཞེས་སོ། །
གཞན་ཡང་རྫ་དཔལ་སྤྲུལ་འཇིགས་མེད་ཆོས་ཀྱི་དབང་པོ་་་་་་
སོགས་སྐྱེས་ཆེན་དུ་མའི་མདུན་ནས་མདོ་སྔགས་རིག་གནས་དང་་་་་་
བཅས་པའི་གཞུང་ལུགས་དང་གདམས་ཁྲིད་མང་དུ་བཞེས་ཡོད་པར་
མངོན་ཏེ། དེའང་རྫ་དཔལ་སྤྲུལ་གྱི་སློབ་མ་ཐུབ་བསྟན་ཀུན་བཟང་
ཆོས་གྲགས་ཀྱིས་མཛད་པའི་《 ཨོ་རྒྱན་འཇིགས་མེད་ཆོས་ཀྱི་དབང་་་་
པོའི་རྣམ་ཐར་དད་པའི་གསོས་སྨན་བདུད་རྩིའི་བུམ་བཅུད་》ཀྱི་་་་་
ལྡེབ་ ༡༥ པའི་ཉིན། “ ཀ་ཐོག་རྡོ་རྗེ་གདན་དུའང་ཞབས་ཀྱིས་
བཅགས་ཏེ་དམ་གཙང་བྱམས་གསུམ་གྱི་གདུང་རྟེན་སྐུ་འབུམ་ལ་་་་་
ཕྱག་སྐོར་མཛད་སྐབས་ སྐུ་ཞབས་མཁྱེན་བརྩེས་མདོ་རིན་པོ་ཆེ་ལ་
སློབ་གཉེར་བསླབ་དགོས་གསུངས་པའི་ཡི་གེ་དང་བཅས་ཁོང་སྐུ་་་་་་
འབུམ་གྱི་ཤར་སྒོར་ཕེབས་པ་དང་མདོ་རིན་པོ་ཆེ་དེར་ཕེབས་པ་་་་་་
དང་། ཁོང་གིས་མཚན་བརྗོད་ཞལ་འདོན་བྱེད་པའི་དུས་དེར་རྟེན་
འབྲེལ་བརྟགས་པས། ཤེས་རབ་ཆེན་པོས་སྐད་ཅིག་ལ། །ཆོས་ཀུན་
ཁོང་དུ་ཆུད་པ་འཆང་། །ཞེས་པའི་ཚིག་མཚམས་ལ་བབས་པས།
ཁོང་གི་ཐུགས་དགོངས་ལ་ཇི་འདྲའི་མཁས་པ་ཞིག་ཡོང་བསམ། ང་
264



རིགས་སྲས་ཤེས་རབ་མེ་འབར་གྱི་རྣམ་ཐར།
རང་མིན་པ་ཞིག་ཡིན་ན་ལུང་བསྟན་ཡིན་བྱས་ཀྱང་ཆོག་གསུངས་་་་་
བཞིན་མཁས་པ་ཆེན་པོར་གྱུར་ཏོ།།” ཞེས་གསུངས་པས་དཔལ་སྤྲུལ་
རིན་པོ་ཆེ་ཡོངས་འཛིན་ལ་བསྟེན་ཡོད་པ་དང༌། ཤེས་རབ་ཤིན་ཏུ་
ཆེ་ཞིང་མཁས་པ་ཆེན་པོར་གྱུར་ཡོད་པ་རྟོགས་ནུས་སོ། །གཞན་ཡང་
རྣམ་ཐར་འདིའི་མཇུག་ན་དཔལ་སྤྲུལ་གྱི་སློབ་ཆེན་རྣམས་ཀྱི་མཚན་་་
བགྲང་སྐབས་མདོ་དྲི་མེད་གྲགས་པའི་མཚན་ཡང་བཞུགས་སོ། །
ཁོང་གིས་དཔལ་སྤྲུལ་རིན་པོ་ཆེའི་མདུན་ནས་ཐོས་བསམ་མཛད་
ཚུལ་གྱི་གསན་ཡིག་མ་རྙེད་མོད། འོན་ཀྱང་གོང་བྱུང་ལྟར་སྐྱབས་
མགོན་མཁྱེན་བརྩེ་རིན་པོ་ཆེས་མདོ་དྲི་མེད་གྲགས་པའི་ཡོངས་་་་་་་་
འཛིན་མཛད་དགོས་པའི་བཀའ་ཕབ་བྱུང་ཡོད་པ་སོགས་ལ་དཔག་་་་
ན། ཁོང་གིས་རྫ་དཔལ་སྤྲུལ་གྱི་མདུན་ནས། འདུལ་བ། མངོན་པ།
ཕར་ཕྱིན། ཚད་མ། སྒྲ་རིག སྙན་ངག སྡེབ་སྦྱོར། རྩིས་དཀར་
ནག སུམ་རྟགས་དག་གསུམ་སོགས་གསན་བཞེས་མཛད་ཡོད་པར་
མངོན་ནོ། ། །
བརྒྱད་པ། མཛད་པ་འཕྲིན་ལས་ཀྱི་སྐོར།
ཁོང་ནི་སྐྱབས་མགོན་གྱི་ཆོས་བདག་དང༌། མཁྱེན་བརྩེ་ནུས་
གསུམ་གྱི་ཡོན་ཏན་རབ་ཏུ་ཕྱུག་པས། རྒྱལ་རོང་རྒྱལ་ཁག་རྣམས་
དང་། མི་ཉག་ལྕགས་ལ་རྒྱལ་པོ། ཁོང་གི་ཕ་ཡུལ་ཡུ་ཐང་རྒྱལ་པོ།
265



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྡེ་དགེའི་རྒྱལ་པོ་སོགས་ཀྱི་དབུ་བླ་དང་། སྐྱབས་མགོན་གྱི་གདན་ས་
མུར་ཧ་ལྕམ་ལུང་དགོན། དཀར་མཛའ་རི་ཁྲོད། སྐྱེར་ནང་དགོན།
ལའུ་ཐང་དགོན་པ། དཔལ་རི་དགོན་པ། རྒྱལ་རོང་ཀམཆོག་
དགོན། ལྷ་ས་རྡོ་རྗེ་བྲག་སོགས་སུ་ཕེབས་ཏེ་བཤད་སྒྲུབ་ལས་གསུམ་
ཀྱི་འཕྲིན་ལས་རྒྱ་ཆེར་མཛད་པ་མངོན་མོད། འོན་ཀྱང་ཁོང་གི་རྣམ་
ཐར་ཐོ་འགོད་མ་བྱུང༌། དེང་ཁོང་གི་རྣམ་ཐར་ཞིབ་ཕྲ་ཤེས་པའི་མི་
སྣ་ཡང་དཀོན་པས། ཞིབ་རྒྱས་སུ་འབྲི་བའི་སྐལ་བ་བྲལ་ལོ། །མདོ་ཟླ་
གསལ་དབང་མོས་མཛད་པའི་（མདོ་དྲི་མེད་གྲགས་པའི་རྣམ་ཐར་་་་
བསྡུས་པ་》དང༌། བླ་མ་གཞན་གྱི་རྣམ་ཐར་དང༌། ངག་རྒྱུན་སོགས་
ལ་བརྟེན་ནས་འདིར་མདོ་ཙམ་བརྗོད་ན། །
དྲི་མེད་གྲགས་པ་དགུང་ལོ་ཉེར་གཅིག་པ་མེ་སྟག་( སྤྱི་ལོ་1866）
ལོར། སྐྱབས་མགོན་རིན་པོ་ཆེ་མི་ཉག་ལྕགས་ལའི་རྒྱལ་ས་དར་མདོ་
ནས་སྐུ་གཤེགས། དྲི་མེད་གྲགས་པ་ཁོང་དང་རྒྱལ་སྲས་རལ་གྲི། ཨ་
བུ་ཡེ་ཤེས་རྡོ་རྗེ་སོགས་ཀྱིས་ཐུགས་འགན་བཞེས་ཏེ་དར་མདོ་གསེར་་་
གདོང་ནས་སྐུ་གདུང་བསིལ་ཞིང་དགུང་རྫོགས་རྒྱ་ཆེར་བསྒྲུབས་སོ། །
ཕྱོགས་འདུས་ཀྱི་སློབ་ཆེན་རྣམས་ལ་སྣེ་ལེན་དང་གདུང་རུས་སོགས་་་
དད་རྟེན་ལ་ཕུལ་ཞིང་། སྐྱབས་མགོན་གྱི་རྣམ་ཐར་གསོལ་འདེབས་
ཤིག་ཀྱང་མཛད་ཡོད་དོ། ། །
དགུང་ལོ་ཉེར་གཉིས་པ་རབ་བྱུང་བཅོ་ལྔ་པའི་ཐོག་མ་མེ་ཡོས་
(སྤྱི་ལོ་1867) ལོར། སྐྱབས་མགོན་ཀྱི་གདུང་དང་རིང་བསྲེལ་ལྷག་མ་
266



རིགས་སྲས་ཤེས་རབ་མེ་འབར་གྱི་རྣམ་ཐར།
རྣམས་ཀྱིས་དངུལ་གདུང་མཆོད་རྟེན་ཞིག་བཞེངས་ཏེ་རིག་འཛིན་་་་་
འཇིགས་མེད་གླིང་པའི་གདན་ས་ཚེ་རིང་ལྗོངས་སུ་གདན་དྲངས།
འཇིགས་གླིང་གི་མཆོད་སྡོང་ཆེན་མོའི་གྲལ་དུ་བཞག ལོ་འདིའི་ཟླ་
བ་༢ པའི་ཚེས་༡༠ ལ་དངོས་སུ་བཞེངས་པའི་མགོ་བརྩམས། ལོ་དེའི་
ཟླ་བ་༥ པའི་ཚེས་༢༥ ལ་ཕྱི་ནང་ཐམས་ཅད་ལེགས་པར་གྲུབ་སྟེ་རབ་་
གནས་ཀྱི་མཛད་སྒོ་རྒྱས་པར་མཛད། མཆོད་སྡོང་འདི་གཞི་དངུལ་
ལས་གྲུབ་པ། ཟངས་གསེར་གྱི་པ་ཏྲ་དང་དྲ་བ་དྲ་ཕྱེད་དང་རིན་པོ་
ཆེ་སྣ་ཚོགས་ཀྱི་ཕྲ་རྒྱན། གསེར་གྱི་པད་འཁོར། དངུལ་གྱི་ཟླ་བ།
གསེར་གྱི་ཉི་མ། གཡུའི་སེང་གེ་སོགས་དང་ལྡན་པའི་སྲིད་པ་གསུམ་
ན་མངོན་པར་མཛེས་ཤིང་ཁྱད་དུ་འཕགས་པ། བུམ་སྒོའི་ནང་ན་
གསེར་དངུལ་ཟངས་བྱུ་རུ་གཡུ་མུ་མེན་སོགས་རིན་པོ་ཆེ་སྣ་ཚོགས་་་་
ལས་གྲུབ་པའི་སྐྱབས་མགོན་གྱི་སྐུ་འདྲ་མཐོང་ན་མངོན་པར་དགའ་་་
བ་ཞིག་བཞེངས་ཡོད་དེ། （མཆོད་སྡོང་རིན་པོ་ཆེ་གསར་བཞེངས་
ཀྱི་དཀར་ཆག་ཤེལ་གྱི་མེ་ལོང་》ལྡེབ་༡༤པའི་ཉིན་ན། “ ལར་སྐྱབས་
མགོན་ཐུགས་རྗེའི་གཏེར་ཆེན་དེ་ཉིད་ཀྱི་སྐུ་ཚོད་ལ་དཔག་ན། རིན་
ཆེན་སྣ་ལྔའི་མཆོད་སྡོང་དཔག་དཀའ་ཞིག་བཞེངས་ཀྱང་དགོས་ངེས།
ཆུང་སྐྱོན་མ་གཏོགས་མེད། འོན་ཀྱང་དེ་འདྲའི་བཀའ་ཕེབས་དངོས་
གནང་ནི་མེད། གོང་གི་བཀའ་ཕེབས་རྣམས་བསྒྲུབ་ན་རང་གཞན་
གྱི་དོན་ཡང་འབྱུང་ཞིང་མཉེས་པ་གསུམ་གྱི་ནང་ནས་བཀའ་བསྒྲུབ་་་
པ་མཆོག་ཡིན་པ་དང་། དགོངས་རྫོགས་ཀྱང་དེ་ལས་ལྷག་པ་མི་
267



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འདུག་མོད་ཀྱང་། སླར་ཡང་འགྲོ་བའི་བསོད་ནམས་བསོགས་པའི་
མཆོད་ཞིང་ཞིག་དགོས་པ་དེ་ཡང་། མདོ་ལས་ཞི་བར་གཟིམས་པའི་
སྙིགས་མས་ཀྱང་ནི་མཚམས་མེད་པ་ལྔ་པོ་བྱང་བར་འགྱུར་ཞེས་་་་་་་
གསུངས་པ་སོགས་དང་མཐུན་པར། ས་རྡོའི་མཆོད་སྡོང་ཞིག་ཡིན་
ནའང་སེམས་དཔའ་ཆེན་པོ་རྣམས་ཀྱི་གཞན་ཕན་ལ་ནི་མཐོང་ཐོས་་་
དྲན་རེག་གི་འབྲེལ་པ་ཡང་ངན་སོང་སྒོ་གཅོད་ཕུན་སུམ་ཚོགས་པ་་་་
མཐའ་དག་འཐོབ་ཕྱིར་ཁྱད་མེད་པའི་ཕྱིར། ད་རེས་འདིར་བདག་
ཅག་གི་སྟོན་པ་གྲོང་ཁྱེར་རྩྭ་ཅན་དུ་མྱ་ངན་ལས་འདས་རྗེས། མ་
འོངས་སེམས་ཅན་རྣམས་ཀྱི་བསོད་ནམས་ཀྱི་ཚོགས་ཐོབ་པར་བྱ་་་་
བའི་ཕྱིར། སྐུ་གདུང་རིང་བསྲེལ་ཆ་བརྒྱད་དུ་བགོས་པ་ཇི་བཞིན།
རྒྱལ་ཁབ་ཁག་སོ་སོ། ཕྱོགས་སུ་འཁོད་པའི་སྦྱིན་བདག་ཁྱིམ་བདག །
དད་ཅན་གྱི་སྐྱེ་རྒུ་མཆོག་དམན་སོ་སོ་ཡང་། འདི་ལྟར་བདག་ཉིད་
ཆེན་པོའི་མཛད་པ་ནི་ཀུན་ལ་སྙོམས་པ་འབའ་ཞིག་པས། སྐུ་བལ་
དང་། སྐུ་གདུང༌། རིང་བསྲེལ་རྣམ་ལྔ་སོགས་ཀྱང་བྱེ་བྲག་པར་
འཁོས་བབས་དང་འཚམ་པར། བསོད་ནམས་བསགས་པའི་རྟེན་
སྐལ་དུ་ཕུལ་ཞིང་བསྩལ་ནས་འཕྲོ་ལྷག་གི་སྐུ་གདུང༌། ཀུན་མཁྱེན་
གོང་མའི་གདན་ས་དེར་ཡང་རུང་། བཞི་མདོའི་གྲོང་ཁྱེར་ལྟ་བུ་ཞིག་
ཏུ་ས་རྡོའི་མཆོད་རྟེན་ཞིག་བཞེངས་ན་ལེགས་ཚུལ་གྱི་སྙན་ཞུས་སོ་་་་
སོར་ཕུལ་བ་ལ། བཀའ་བློན་སོ་སོར། ལར་མཆོད་སྡོང་ཞིག་སྐུ་གོང་
མའི་གདན་སར་བཞེངས་རྒྱུ་ཤིན་ཏུ་ལེགས་འདུག་ཅིང་། སྐྱབས་
268



རིགས་སྲས་ཤེས་རབ་མེ་འབར་གྱི་རྣམ་ཐར།
མགོན་རིན་པོ་ཆེའི་སྐུ་ཡོན་ཚོད་ཀྱི་མཆོད་སྡོང་དཀའ་ཡང་། རང་
སྐལ་དང་འཚམ་པའི་རྒྱ་ཆེ་ཞིག་བཞེངས་དགོས་པ་ཡིན་ནའང་།
གཏེར་ཆེན་ནས། གཅིག་ན་བཀའ་ཕེབས་མེད་པ་དང་། ས་ཐག་
གིས་ཀྱང་བསྐལ་སྟབས། རེ་ཞིག་ཆུང་ལ་མཛེས་པ་ཞིག་བཞེངས་
དགོས་གསུངས་ནས། གཤམ་དུ་དངོས་རྫས་རྣམས་ལག་ཁར་སྤྲོད་
གནང་བྱུང་བར་ཐམས་ཅད་ནས་ཐམས་ཅད་མི་ནུས་བས་ཞུ་སྐྱོན་་་་་
ཚིག་གིས་བཀའ་ཕེབས་ཕྱིར་ལྡོག་མ་ནུས་སྟབས། རིན་པོ་ཆེའི་
མཆོད་སྡོང་བཞེངས་རྒྱུའི་སྟ་གོན་ཐོག་བཞག” ཅེས་གསུངས།
ཡང་ལྡེབ་ ༡༧པའི་ཉིན་ན། “མེ་མོ་ཡོས་ལོའི་ཟླ་གཉིས་པའི་ཚེས་
བཅུའི་དུས་བཟང་བདུད་རྩི་སྦྱོར་བའི་འཕྲོད་འཛོམས་སྐར་འཛིན་གྱི་
འཛུགས་སྟོན་ཉིན།” ཞེས་པ་དང༌། ཡང་ལྡེབ་༢༦པའི་ཉིན་ན།
“ དེ་ལྟར་མཆོད་སྡོང་རིན་པོ་ཆེ་རྟེན་དང་བརྟེན་པར་བཅས་པ་་་་་་་
ལེགས་པར་མཐར་ཆགས་སུ་བརྩེགས་ཁར་ཟླ་༤ཚེས་༢ ༥ གྲུབ་ནས།
ཟླ་༤ཚེས་༢༥ གཟའ་སྐར་ཕུན་སུམ་ཚོགས་པའི་ཉིན་དཔལ་རི་མཚོ་་་
རྒྱལ་སྤྲུལ་པའི་སྐུ་དཔོན་སློབ་ནས་བཀའ་གཏེར་ཟུང་འཇུག་ཞི་ཁྲོ་་་་
ཁྲོམ་དཀྲུགས་དང་འབྲེལ་བའི་རབ་གནས་ཉིན་གསུམ་གྱི་བར་གནང་
ནས། རབ་སྟོན་བཟོ་སྟོན་བཅས་གྲུབ། དེ་ནས་ཟླ་ཚེས་༣ ལ་རྡོ་རྗེ་
བྲག་རྫོགས་ཆེན་མཁན་རིན་པོ་ཆེ་ནས། བྱང་གཏེར་ཕུར་བ་དྲིལ་
སྒྲུབ་དང་འབྲེལ་བའི་རབ་གནས་རྒྱུད་དོན་རྒྱ་མཚོ་ཉིན་གཉིས་བར་་་
སྟ་གོན་དངོས་གཞི་རྗེས་བཅས་གནང་། ཟླ་བ་དེ་གའི་ཚེས་༩ ་ ༡༠ ་
269



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
༡༡ལ་དངོས་ཅག་ནས་ཀྱང་དཔལ་ཆེན་ཁོག་དབུབ་ཀྱི་རབ་གནས་་་
བཀྲ་ཤིས་འདོད་འཇོ་སྟ་གོན་དངོས་རྗེས་བཅས་ཉིན་གསུམ་བར་་་་་
བཏང་སྟེ་གྲུབ།” ཅེས་གསུངས། ཞིབ་རྒྱས་སུ་རྟོགས་འདོད་པ་
རྣམས་ཀྱིས་མཆོད་སྡོང་དཀར་ཆག་ལ་གཟིགས་ན་ལེགས་སོ། །མ་
ཟད་ལོ་དེར་（མཆོད་སྡོང་རིན་པོ་ཆེ་གསར་བཞེངས་ཀྱི་དཀར་ཆག་་་
ཤེལ་གྱི་མེ་ལོང་》ཞེས་པ་འདི་བརྩམས་སོ། །
དེ་ནས་དབུས་ལྷ་ལྡན་ཕྱོགས་ནས་འཆད་ཉན་དང་གྲྭ་སྐོར།
གནས་མཇལ་སོགས་མཛད་དེ་ལོ་འགའ་བཞུགས་པར་མངོན་ཏེ། རྡོ་
བྲག་རིག་འཛིན་རྒོད་ལྡེམ་ཀྱི་སྐུ་ཕྲེང་བཅུ་པ་རིག་འཛིན་ཆེན་མོ་ཐུབ་
བསྟན་འཇིགས་མེད་རྣམ་རྒྱལ་རྒྱ་མཚོའི་ཞལ་ནས། “ རྡོ་རྗེ་བྲག་
དགོན་པ་ནས་ཁོང་གིས་འཆད་ཉན་མཛད་པས། རྡོ་བྲག་སྤྲུལ་སྐུ་
རིག་འཛིན་པདྨ་དབང་རྒྱལ་དང་། རྒྱལ་སྲས་འཇིགས་མེད་བསོད་
ནམས་རྣམ་རྒྱལ་སོགས་བླ་སྤྲུལ་མང་པོ་ཞིག་ཁོང་གི་སློབ་མར་གྱུར།
སྔོན་རྡོ་རྗེ་བྲག་དགོན་པར་མདོ་མཁྱེན་བརྩེའི་ཕྱག་ཤང་དང་ལྕགས་་་
ཚན་ཅིག་བཞུགས། དགོན་པའི་ནང་རྟེན་གྱི་གཙོ་བོའི་གྲས་ཤིག་
ཡིན”ཞེས་གསུངས། མ་ཟད་མདོ་དྲི་མེད་གྲགས་པས་མཛད་པའི་
《ཡུལ་མཆོག་ལ་མཆོད་བསྔོ་ཀུན་བཟང་སྤྲིན་ཕུང་》ཞེས་བྱ་བ་ཞིག་་
ཁོང་གིས་ང་ཚོ་ལ་གནང་བྱུང་། བསྔོ་སྨོན་འདི་དར་མདོ་རྡོ་རྗེ་བྲག་
གི་བསྟན་བདག་རྒྱལ་སྲས་པདྨ་ཐེག་མཆོག་གི་ཡང་སྲིད་བསྐལ་་་་་་་་
བཟང་ཐེག་མཆོག་ངེས་དོན་བསྟན་འཛིན་གྱི་དགོངས་རྫོགས་ཀྱི་་་་་་
270



རིགས་སྲས་ཤེས་རབ་མེ་འབར་གྱི་རྣམ་ཐར།
མཆོད་སྤྲིན་སྐབས་བྲིས་པ་ཡིན། བསྔོ་སྨོན་འདི་འབྲི་བའི་ཡུལ་
དབུས་རྡོ་རྗེ་བྲག་གམ་དར་མདོ་རྡོ་རྗེ་བྲག་གཉིས་གང་ཡིན་གསལ་ཁ་
མེད། དབུས་རྡོ་རྗེ་བྲག་ན་སྔར་ནས་ད་བར་བསྔོ་སྨོན་འདི་འདོན་
བཞིན་ཡོད་གསུངས། དེང་སྐབས་དར་མདོ་རྡོ་རྗེ་བྲག་ན་བསྔོ་སྨོན་
འདི་འདོན་པ་ཕར་ཞོག་མཚན་ཤེས་པ་ཙམ་ཡང་མི་འདུག ངས་ཁ་
པར་སྟེང་ནས་རྒྱལ་སྲས་པདྨ་ཐེག་མཆོག་གི་ཡང་སྲིད་མཆོག་སྤྲུལ་བུ་་
ཕྲུག་ལ་བཀའ་འདྲི་བྱས་སྐབས། ཁོང་གིས་ཞལ་ནས་སྨོན་ལམ་འདི་
ལ་རྒྱུས་མེད། སྐྱར་པར་མ་ཚར་གཅིག་ཁོང་ལ་སྐུར་རོགས། དགོན་
པའི་རྒྱུན་འདོན་གྱི་གྲལ་དུ་འཇོག་དགོས་གསུངས། བདག་གིས་བསྔོ་
སྨོན་འདི་དར་མདོ་རྡོ་རྗེ་བྲག་ནས་བརྩམས་ཡོད་སྙམ། གཞན་ཡང་
མདོ་དྲི་མེད་གྲགས་པས་མཛད་པའི་《བྱང་གཏེར་བསྟན་པ་རྒྱས་་་
པའི་སྨོན་ལམ་》ཞིག་གནང་བྱུང་ངོ༌། །
མདོ་ཟླ་གསལ་དབང་མོའི་ཞལ་ནས། སེ་ར་དང་འབྲས་སྤུངས་
སོགས་སུ་ཕེབས་ནས་གྲྭ་སྐོར་མཛད་པས། ཁོང་གི་ཐུགས་རིག་ལ་
དགེ་བཤེས་རྣམས་ངོ་མཚར་ནས་བསྟོད་བསྔགས་ཀྱི་མེ་ཏོག་གཏོར།
འཇམ་བཞད་སོགས་ཀྱིས་ཁོང་གི་མདུན་ནས་གང་བློ་མའི་འགྲེལ་བ་་་
གསན། རྒྱལ་དབང་སྐུ་ཕྲེང་བཅུ་གཉིས་པ་འཕྲིན་ལས་རྒྱ་མཚོས་
ཁོང་ལ་ཐེར་མའི་གཟན་དང་ཐེར་ཤམ་ཞེང་མ་བརྒྱད་ཅུ་ཡོད་པ་ཞིག་
དང་མཁས་པའི་འཇའ་ས་གནང། ཤམ་ཐབས་དེ་མདོ་ཟླ་གསལ་
དབང་མོ་ཁོང་གིས་དངོས་སུ་མཐོང་མྱོང་གསུངས་པའོ། ། །
271



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དེ་ནས་ཁམས་སུ་བྱོན་ཏེ་སྡེ་དགེ་རྒྱལ་པོའི་བླ་མ་གནང་། སྡེ་
དགེ་རྒྱལ་པོས་ཁོང་ལ་བཀུར་སྟི་རྒྱ་ཆེར་མཛད། དངོས་རྫས་གྱ་ནོམ་
པ་མང་པོ་དང༌། ལྷག་པར་དུ་རྟོགས་ལྡན་དཀར་པོའི་རུས་ཆེན་ཞེས་
འབོད་པའི་ཐོད་པ་ཞིག་ཕུལ། ཐོད་པ་དེའི་སྟེང་ན་རང་བྱུང་གི་ལྷ་
བཅུ་གཉིས་བཞུགས་པར་བརྗོད་རྒྱུ་ཡོད། རྒྱུན་དུ་མཐོང་ཐུབ་པ་ནི་
སྟོན་པ་དང་འཇམ་དབྱངས། རྡོ་རྗེ་འཆང་དང་སྒྲོལ་མ། མཁའ་འགྲོ་
སྡེ་ལྔ། མི་ལ་རས་པའི་སྐུ་བཅས་བཞུགས། དེང་སྐབས་ཀྱང་ཐོད་པ་
དེ་དངོས་སུ་བཞུགས་སོ། །མདོ་ཟླ་གསལ་དབང་མོའི་ཞལ་ནས་དབུ་
ཐོད་འདི་འབྲི་གུང་པའི་སྒོམ་ཆེན་ཞིག་གི་ཡིན་པ་འདྲ་གསུངས།
ཐོད་པའི་མཚན་དང་འབྱུང་ཁུངས། མི་ལ་རས་པའི་སྐུ་བཞུགས་པ་
བཅས་ལ་དཔག་ན། ཕག་མོ་གྲུ་པ་རྡོ་རྗེ་རྒྱལ་པའི་སློབ་ཆེན་ཉེར་
བཞིའི་ཡ་གྱལ་མི་ཉག་རྟོགས་ལྡན་སྒོམ་རོང་གི་དབུ་ཐོད་ཡིན་པ་སྲིད།
འབྲི་གུང་སྒོམ་གྲྭ་ཐོག་མ་འདེབས་པ་པོ་ཁོང་ཡིན་ནོ། །
དགུང་ལོ་ཉེར་ལྔ་པ་ལྕགས་རྟ་(སྤྱི་ལོ་1870) ལོར། ཚིག་བཅད་
དང་ཚིག་ལྷུག་འདྲེས་མའི་སྐྱབས་མགོན་གྱི་རྣམ་ཐར་《 སྐྱབས་རྗེ་་་་་
གྲུབ་དབང་ཡེ་ཤེས་རྡོ་རྗེའི་རྣམ་ཐར་རགས་རིམ་དོན་རྒྱན་སོ་ལྔའི་་་་
ལམ་ནས་དྲངས་པ་དབྱངས་ཅན་རྒྱུད་མངས་ཞེས་བྱ་བ་བརྩམས།
སྐྱབས་མགོན་སྐུ་གཤེགས་ནས་མི་ལོ་ལྔའི་མཚམས་སུ་བྲིས་པ་ཞིག་་་་་
ཡིན། རྣམ་ཐར་འདིའི་བརྗོད་བྱ་གཙོ་བོ་རང་རྣམ་གྱི་དོན་སྙིང་
རྣམས་བསྡུས་ཏེ་བཀོད་འདུག མ་ཟད་སྐྱབས་མགོན་སྐུ་འཁྲུངས་
272



རིགས་སྲས་ཤེས་རབ་མེ་འབར་གྱི་རྣམ་ཐར།
འདས་ཀྱི་ལོ་ཚིགས་དང་འདས་རྟགས་སོགས་ཁ་གསལ་བཞུགས་སོ།།
དགུང་ལོ་ཉེར་དགུ་པ་ཤིང་ཁྱི་( སྤྱི་ལོ་1874)ལོར། ཁྲོ་ཟུར་དྷརྨ་
བཛྲ་སྙུན་གཞི་ཚབས་ཆེན་བཞེས་པས། རྒྱལ་སྲས་རལ་གྲི་མཆོག་མི་
ཉག་སེང་གེ་དགོན་དུ་གདན་དྲངས། ཁོང་གིས་དྲག་པོ་དཔལ་ཆེན་
འདུས་པའི་སྒྲུབ་པ། མ་མགོན་གཡུལ་མདོས། མཁའ་འགྲོའི་བསུ་
ཟློག་སོགས་སྐུ་རིམ་མཛད་དོ། །ལོ་དེར་ཁྲོ་ཟུར་དྷརྨ་བཛྲ་སྐུ་གཤེགས།
རྒྱལ་སྲས་རལ་གྲི་དང་། མདོ་དྲི་མེད་གྲགས་པ། ཨ་བུ་ཡེ་ཤེས་རྡོ་རྗེ་
སོགས་བླ་སྤྲུལ་བརྒྱ་ཕྲག་མང་པོ་དགོན་དེར་གདན་དྲངས་དགུང་་་་་
རྫོགས་རྒྱ་ཆེར་བསྒྲུབས། རྒྱལ་སྲས་རལ་གྲི་ལ་བརྒྱ་དང་ཉེར་བདུན་
ཚན་ཀྱི་འབུལ་བ་དང༌། མདོ་དྲི་མེད་གྲགས་པ་ལ་ཉེར་ལྔའི་ཚན་གྱི་
འབུལ་བ། ཨ་བུ་ཡེ་ཤེས་རྡོ་རྗེ་སོགས་ལ་བཅུ་གསུམ་ཚན་གྱི་འབུལ་
བ་ཕུལ། དེའང་རྒྱལ་སྲས་དྷརྨ་བཛྲ་གྱི་རྣམ་ཐར་《ཡུལ་ཤར་ཕྱོགས་
སུ་བྱུང་བའི་རྫོགས་ཆེན་རྣལ་འབྱོར་པ་མངའ་བདག་དྷརྨ་བཛྲ་གྱི་་་་་
རྣམ་ཐར་དཔག་བསམ་ཡོངས་འདུའི་ལྗོན་བཟང་》བྲིས་མ་ལྡེབ་་་་་་་
༣༤༧པའི་སྲིབ་ན། “ རྡོ་གྲུབ་ཆེན་གྱི་ཡང་སྲིད་རིན་པོ་ཆེའི་མདུན་
ལ། ལྷ་རྫས། ཞྭ་ཕྲུག །ལིང་དཀར་སེར་དམར་ལྗང་སྔོ། རས་སྐུད་
ཕོན་དཀར་སྔོ་དམར། རས་དཀར་སེར་དམར་ལྗང་སྔོ་ཁྲ། མགོ་སྣམ་
དམར། སྤོས་ཤེལ། བྱི་རུ། ར་གན། ཝ། སྲམ། གཟིག་ལྤགས། རྟ་
ཕོ། དྲེའུ་བཅས་ཉེར་ལྔའི་ཚན། ཨ་བུ་སྤྲུལ་སྐུའི་མདུན་ལ། ལྷ་རེག
ཞྭ་སྣམ། རས་དཀར་སེར་དམར་ལྗང་མཐིང་། རས་སྐུད་ཕོན་དཀར་
273



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དམར་སྔོ། ཕྲུག་འདོམ། གཡི་ལྤགས། རྟ་ཕོ་བཅས་བཅུ་གསུམ་ཚན།”
ཞེས་གསུངས་སོ། ། །
མདོ་ཟླ་གསལ་དབང་མོའི་མཛད་པའི་《 མདོ་དྲི་མེད་གྲགས་་་་
པའི་རྣམ་ཐར་བསྡུས་པ་》ལས། “དུས་ཕྱིས་མདོ་རིན་པོ་ཆེ་དགྱེས་
པ་རྡོ་རྗེའི་མ་ཡུམ་སྐུ་འཁོར་མཚོ་སྔོན་དུ་ཕེབས་པའི་ལམ་བར་བླ་་་་་་
བྲང་བཀྲ་ཤིས་འཁྱིལ་དུ་མཇལ་ཕྱག་ལ་སོང་བས། འཇམ་དབྱངས་
བཞད་པའི་ཞལ་ནས་སྔར་ཁོང་འབྲས་སྤུངས་སུ་གྲྭ་སར་བཞུགས་་་་་
དུས། མདོ་རིན་པོ་ཆེ་དྲི་མེད་གྲགས་པའི་མདུན་ནས་གང་བློ་མའི་
འགྲེལ་བཤད་ཅིག་ཞུ་མྱོང་། ཆོས་དམ་པའི་འབྲེལ་བ་ཡོད་གསུངས་
ནས་བརྩེ་གཟིགས་རྒྱ་ཆེར་མཛད། མདོ་རིན་པོ་ཆེ་དྲི་མེད་གྲགས་པ་
འོད་ཟེར་གང་ཉིད་ནི་ནང་ཆོས་ཀྱི་རིག་པའི་གནས་མཐའ་དག་ལ་་་་
མཁས་པར་མ་ཟད་རྒྱ་བོད་སོག་པོ་དབྱིན་ཇི་བཅས་ཀྱི་སྐད་དང་ཡིག་
རིགས་ཀྱང་མཁྱེན། ཕྱིས་འཁོར་སློབ་སྐྱོངས་པའི་སྐབས་ཤིག་དར་
མདོ་འདིར་ཕྱི་གླིང་པའི་སློབ་མ་མང་པོར་དབྱིན་ཇིའི་སྐད་ཡིག་སྟེང་
ནས་ཆོས་གསུངས་པས་ཐམས་ཅད་ངོ་མཚར་དུ་གྱུར་པ་དང༌། དུས་
རྒྱུན་དུ་ཡང་རྒྱ་བོད་སོག་གསུམ་གྱི་སློབ་མ་མང་ཞིང་། ཁྱད་པར་དུ་
ཕྱི་གླིང་པའི་སློབ་མ་མང་རབས་ཀྱི་ལོ་རྒྱུས་ཀྱང་ཡོད། མདོ་རིན་པོ་
ཆེ་དྲི་མེད་གྲགས་པའི་འོད་ཟེར་ཁོང་ནི་མཁྱེན་རྩལ་རབ་ཏུ་རྒྱས་པས་
མདོ་རྒྱུད་རིག་གནས་རྒྱ་མཚོའི་ཕ་རོལ་ཏུ་སོན་པས་འཇམ་དཔལ་་་་་
དབྱངས་དངོས་དྲི་མེད་གྲགས་པ་ཞེས་དཔལ་སྤྲུལ་རིན་པོ་ཆེ་སོགས་་
274



རིགས་སྲས་ཤེས་རབ་མེ་འབར་གྱི་རྣམ་ཐར།
མཁས་གྲུབ་ཀུན་གྱིས་བསྟོད་བསྔགས་ཀྱི་མེ་ཏོག་འཐོར། . གནས་
བརྟན་ཉེ་བར་འཁོར་བཞིན་བཙུན་པས་ཉེས་བྱས་ཕྲ་མོའི་ཆ་ཙམ་་་་་
གྱིས་ཀྱང་མ་གོས། དུས་རྟག་ཏུ་བྱམས་སྙིང་རྗེ་བྱང་ཆུབ་ཀྱི་སེམས་ལ་
གོམས་པས་ཐུགས་རྒྱུད་ཞི་ཞིང་དུལ་བ་སྐྱེ་འགྲོ་མི་སྲུན་པ་ཡང་དྲུང་་་
དུ་ལྷག་ཚེ་དབང་མེད་དད་པའི་གནས་ལ་འགོད་པ། དམ་ཅན་
དྲེགས་པའི་ཚོགས་ཀྱང་བྲན་བཞིན་དུ་འདུད། ཁྱད་པར་གྲི་བཙན་
རྡོ་རྗེ་དགྲ་འཇོམས་ཀྱིས་ཆིབས་ཁ་ཁྲིད་ཅིང་ཞབས་འབྲིང་པའི་ལས་་་
སྒྲུབ་པ་སོགས་ཀྱི་ལོ་རྒྱུས་རྣམ་ཐར་མང་། མདོར་ན་དམ་པ་གང་ནི་
ཕྱི་འདུལ་སྤྱོད་གཙང་། ནང་བྱང་སེམས་ཀྱི་ཐུགས་རྒྱུད་ཕྱུག གསང་
བ་སྣང་སྲིད་དག་པ་རབ་འབྱམས་ཀྱི་དཀྱིལ་འཁོར་རྫོགས་ཤིང་རིག་་་
པ་འཛིན་པའི་སར་བཞུགས་པ་ཞིག་གོ །གྲུབ་དབང་འདས་རྗེས་སུ་
གདུང་རྟེན་དངུལ་གྱི་མཆོད་རྟེན་ཁང་བརྩེགས་ཚད། རིན་པོ་ཆེ་སྣ་
ཚོགས་ཀྱིས་སྤྲས་པ་ཞིག་བཞེངས་ཏེ་ཀུན་མཁྱེན་རིག་འཛིན་འཇིགས་
མེད་གླིང་པའི་གདན་ས་ཚེ་རིང་ལྗོངས་སུ་ཕུལ། ཡུལ་དེར་ཡང་
དབང་ཆོས་སྨིན་གྲོལ་གྱི་གདམས་པ་མང་དུ་བསྩལ་ལོ། །ལྷག་པར་དུ་
མི་ཉག་གི་ཡུལ་ཁམས་དང༌། རྒྱལ་རོང་རྒྱལ་ཁག་བཅོ་བརྒྱད་སོགས་
ཡུལ་འབྲོག་སྡེ་དགོན་མི་དཔོན་འབངས་མི་སེར་ཐམས་ཅད་ཀྱིས་་་་་་
གཙུག་ཏུ་བཀུར་ཞིང༌། སྐྱབས་མགོན་མདོ་རིན་པོ་ཆེ་ཞེས། དགོན་
སྡེ་རྣམས་ཀྱིས་གདན་འདྲེན་ཞུས་པ་བཞིན་ལོ་རེ་བཞིན་དགོན་སྡེ་ཆེ་་
ཕྲ་དང༌། ཡུལ་ཁམས་སོ་སོར་ཕེབས་ཏེ་སྔོན་འགྲོ་དང༌། སྤྱོད་འཇུག་
275



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སོགས་ཐུན་མོང་ཐུན་མིན་གྱི་ཆོས་ཁྲིད་ཀྱི་རིམ་པ་རྒྱ་ཆེར་བསྩལ་ནས་
གདུལ་བྱ་སྨིན་གྲོལ་ལ་བཀོད་པའི་འཕྲིན་ལས་རྒྱ་ཆེར་བསྐྱངས།”
ཞེས་གསུངས་སོ། །
དགུང་ལོ་བཞི་བཅུ་པ་ཤིང་བྱ(སྤྱི་ལོ་1885) ལོ་དེར་ལྕགས་ལ་་་་
རྒྱལ་པོའི་མ་ཡུམ་གྱི་དགོངས་རྫོགས་དཔལ་སྤྲུལ་རིན་པོ་ཆེའི་མདུན་་་་
དུ་སྐྱེལ་བ་ལ་བརྫངས། དྲི་མེད་གྲགས་པས་རང་གི་ལོ་རྒྱུས་དང་
དཔལ་སྤྲུལ་རིན་པོ་ཆེ་ལ་ཞབས་བརྟན་དང་སྤྲུལ་སྐུ་མྱུར་བྱོན་གསོལ་
འདེབས་བཅས་ཀྱི་ཕྱག་ཡིག་དང་། རྒྱ་གར་ཏཾ་ཙེ་བཅུ། རྒྱ་ནག་གི་
གོས་ཁུག་ཆ། ཕྱིའི་གླིང་ཕྲན་ནས་བྱུང་བའི་འཇའ་ཤེལ་ངོ་མཚར་
ཅན་ཞིག་དང་། ལྕགས་སྨྱུག་བཅས་བསྐུར། དེའང་རྫ་དཔལ་
སྤྲུལ་གྱི་རྣམ་ཐར་（ ཨོ་རྒྱན་འཇིགས་མེད་ཆོས་ཀྱི་དབང་པོའི་རྣམ་་་་
ཐར་དད་པའི་གསོས་སྨན་བདུད་རྩིའི་བུམ་བཅུད་》ལས་ལྡེབ་༣ ༣ན།
“ དགུང་ལོ་དོན་བརྒྱད་པ་ཤིང་བྱའི་ལོ་འགོར་སླར་སྐོ་འོར་དུ་ཕེབས་་་
ནས་བཞུགས། ...... ཡང་ལྕགས་ལའི་རྒྱལ་པོ་མ་ཡུམ་གྱི་དགོངས་
རྫོགས་དང་སྐྱབས་རྟེན་ལ་གསེར་གྱི་ལག་གདུབ་ཕྱེད་པོ་སོགས་ཕུལ་་་
ནས་བཀུར་སྟི་ཆེན་པོའི་ཞུ་ཡིག་ཀྱང་ཕེབས། མདོ་རིན་པོ་ཆེ་དྲི་མེད་
གྲགས་པས་གསུང་ཤོག་ནང་ཁོང་གི་ལོ་རྒྱུས་ཞིབ་ཆ་དང་། མཇུག་
རྩོམ་ནང་ཞབས་བརྟན་དང་སྤྲུལ་སྐུ་མྱུར་འབྱོན་ལྟ་བུ་གཉིས་ཀ་ཡོད་
པའི་ངོ་མཚར་ཅན་ཞིག་དང༌། རྒྱ་གར་ཏཾ་ཙེ་བཅུ། རྒྱ་ནག་གི་གོས་
ཁུག་ཆ། ཕྱིའི་གླིང་ཕྲན་ནས་བྱུང་བའི་འཇའ་ཤེལ་ངོ་མཚར་ཅན་
276



རིགས་སྲས་ཤེས་རབ་མེ་འབར་གྱི་རྣམ་ཐར།
ཞིག་དང༌། ལྕགས་སྨྱུག་བཅས་ཕུལ་བ་འབྱོར། ཁོང་ཐུགས་རྗེ་མ་
ཆུང་གསུངས་ཕྱག་སྡེར་ཙམ་མཛད། དེའི་སྐབས་མཆོག་གྱུར་གླིང་
པའི་སྲས་ཆུང་བ་ཚེ་དབང་གྲགས་པ་ཕེབས་ནས། དེ་དང་མཁན་
ཀུན་སོགས་གྲྭ་པ་བརྒྱད་དགུ་ལ་ཐོག་འགྲེལ་སྟེང་ནས་སྤྱོད་འཇུག་་་་་
རྒྱས་པ་སྟོན་འབྲིང་པོ་ནས་མེ་ཁྱི་ཟླ་བ་དང་པོའི་ཕྱེད་ཀྱི་བར་ཟླ་ངོ་་་་
དྲུག་ལ་གསུངས།” ཞེས་གསུངས་སོ། །
དགུང་ལོ་ཞེ་གཅིག་པ་མེ་ཁྱི་( སྤྱི་ལོ་1886)ལོར། （གནས་
བདག་རྒྱབ་རྟེན་གྱི་སྲུང་མ་ཁ་བ་དཀར་པོའི་རི་ལ་བརྟེན་པའི་སྨན་་་་་
བཙུན་རྡོ་རྗེ་གཡུ་སྒྲོན་མའི་བསང་མཆོད་མ་དང་མཁའ་འགྲོ་མཉེས་་་
པའི་མཆོད་སྤྲིན་》ཞེས་བྱ་བ་མཛད། དེའང་རྩོམ་འདིའི་མཇུག་
བྱང་ལས་་་ གནས་ཆེན་བཞག་བྲའི་སྦས་ལུང་དུ་གྱུར་པ་ཀམ་ཛ་ས་ལ་་
སྤྱོད་པའི་གནས་བདག་གཡུ་ཡི་སྒྲོལ་མའི་བསང་མཆོད་འདི་ཉིད་་་་་་
རབ་བྱུང་བཅོ་ལྔ་པའི་མེ་ཁྱི་ཟླ་༢ཚེས་༡༡བཟང་པོར། སྐྱིད་སྣང་
དཔལ་གྱི་རི་ཡི་མདུན་དུ་རིག་འཛིན་དྲི་མ་མེད་པར་གྲགས་པས་་་་་་
རྫོགས་པར་བྲིས་པ། ཕྱོགས་དུས་ཐམས་ཅད་བཀྲ་ཤིས་བདེ་ལེགས་
ཀྱིས་སྣང་བས་ཁྱབ་པར་ཤོག་ཅིག” ཅེས་གསུངས་སོ། །
དགུ་པ། སྐུ་གཤེགས་པའི་སྐོར།
སྐུ་གཤེགས་པའི་ལོ་ཚིགས་གསལ་ཁ་མ་བྱུང༌།
མདོ་ཟླ་གསལ་
277



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དབང་མོའི་ཞལ་གསུང་ལྟར་ན་དགུང་ལོ་ཞེ་གསུམ་མམ་ཞེ་བཞི་ཡས་
མས་སུ་རྒྱལ་རོང་རྫི་འ ག ག་རྒྱ ལ ་ས་ནས་སྐུ་གཤེགས་གསུངས།
དགུང་ལོ་ཞེ་གཅིག་པ་མེ་ཁྱི་( སྤྱི་ལོ་1886)ལོར་ཁོང་མི་ཉག་ཕྱོགས་ན་
བཞུགས་པ་གོང་གི་བསང་མཆོད་ལས་རྟོགས་ནུས་སོ། །སྐུ་གཤེགས་
པའི་རྐྱེན་ནི་བོན་གྱིས་དུག་དྲངས་པ་ཡིན་ཞེས་བཤད་སྲོལ་འདུག
དེ་ལ་རྒྱུ་མཚན་ངེས་ཅན་ཞིག་མཆིས་སྙམ་མོ། །སྐུ་གཤེགས་སྐབས་
རྟགས་མཚན་བསམ་གྱིས་མི་ཁྱབ་པ་བྱུང་ཡོད་པ་དང༌། ཟངས་
གསེར་ལས་གྲུབ་པའི་སྐུ་གདུང་མཆོད་རྟེན་བཞེངས་ཚུལ་བཅས་མདོ་
ཟླ་གསལ་དབང་མོས་མཛད་པའི་（མདོ་དྲི་མེད་གྲགས་པའི་རྣམ་་་་་
ཐར་བསྡུས་པ་》ལས། “ མཐར་དགུང་གྲངས་འདི་བཞེས་མ་ངེས་
ཀྱང་ཕལ་ཆེར་ཞེ་གསུམ་ཞེ་བཞི་ཙམ་ལ་རྒྱལ་རོང་རྫི་འགག་རྒྱལ་སར་
གཤེགས། དེའི་ཚེ་ས་གཡོ་བ་དང་འཇའ་སྤྲིན་ཁ་དོག་སྣ་ཚོགས་པའི་
ལྟས་མང་བྱུང་། སྐུ་གདུང་རིན་པོ་ཆེ་དྲེའུའི་ཁྱོག་ལ་བརྟེན་ནས་
སྒར་དུ་གདན་འདྲེན་སྐབས། གྲུབ་དབང་མཆོག་གིས་ཕྱག་བཏབ་མ་
མ་ཧཱ་སྐྱིད་ལུང་དགོན་དུ་ཐོན། དྲེའུ་དེར་ཉལ་ནས་འགྲོ་མ་ཉན་
པས་དེ་ག་ནས་གདུང་མཆོད་དང་རིགས་ལྔའི་སྦྱིན་བསྲེགས་བཅས་་་་
ཀྱིས་ཞུགས་ལ་ཕུལ། སྒྲ་འོད་འཇའ་གུར་མེ་ཏོག་གི་ཆར་བཅས། སྐྱེ་
འགྲོ་མཆོག་དམན་ཐམས་ཅད་ངོ་མཚར་དད་པའི་གནས་ལ་བཀོད།
གདུང་རྟེན་ཟངས་གསེར་ལས་གྲུབ་པ་རིན་ཆེན་ཕྲ་རྒྱན་སྣ་ཚོགས་་་་
པས་མཛེས་པར་བྱས་པ་ཞིག་བླ་བྲང་ཁང་དུ་བཞུགས། ཕྱིས་དུས་
278



རིགས་སྲས་ཤེས་རབ་མེ་འབར་གྱི་རྣམ་ཐར།
འགྱུར་གྱིས་གཏོར་འོན་ཀྱང་གདུང་རུས་མི་སེར་ཞིག་གི་ལག་ཏུ་སོན་་
འདུག ཕྱི་གོས་སེར་པོ་སྤོས་རྒྱུའི་རི་མོ་ཅན་གྱི་ཁུག་མའི་ནང་གདུང་
རུས་ཁ་བྱང་བཅས་བྲིས་འདུག ང་རང་ལ་གདུང་རུས་ཅུང་ཟད་
ཅིག་དགོས་ན་སྦྱིན་ཟེར་ཡང་མ་བླངས། ད་ལྟ་སྐྱེར་ནང་དགོན་དུ་
ཡོད་ཚོད་འདུག་གོ།” ཞེས་གསུངས་སོ། །
བཅུ་པ། གསུང་ཆོས་ཀྱི་སྐོར།
མཁྱེན་བརྩེའི་བླ་སྒྲུབ། བླ་མ་མཆོད་པ་རིན་ཆེན་ཕྲེང་བ། སྡོམ་
གསུམ་རྣམ་ངེས་ཀྱི་ས་བཅད། ཉལ་དུད་ཀྱི་ཉེས་དམིགས། བྱང་
གཏེར་བསྟན་རྒྱས་སྨོན་ལམ། མཆོད་བསྔོ་ཀུན་བཟང་སྤྲིན་ཕུང་། ཡེ་
ཤེས་རྡོ་རྗེའི་རྣམ་ཐར་དབྱངས་ཅན་རྒྱུད་མངས། ཚོགས་མཆོད་
ཚོགས་གཉིས་སྤྲིན་ཕུང་། ཐུགས་ཐིག་གསོལ་འདེབས་དངོས་གྲུབ་
ཆར་རྒྱུན། མཆོད་སྡོང་དཀར་ཆག་ཤེལ་གྱི་མེ་ལོང་། རྣམ་ཐར་
གསོལ་འདེབས་བྱིན་རླབས་སྒོ་འབྱེད། ཟླ་བའི་དཔེ་བསྟན་པའི་ཞལ་
གདམས། བསྔོ་བའི་རྣམ་བཞག་གཞན་ཕན་ལྷ་ཡི་རོལ་མོ། གཞན་
ཕན་མཐའ་ཡས་ཀྱི་ཡང་སྲིད་པདྨ་བདེ་ཆེན་རྒྱལ་པོའི་ཞབས་བརྟན།
བསང་མཆོད་བདུད་རྩི་སྤྲིན་ཕུང་། དུར་ཁྲོད་ལྷ་མོའི་མངའ་གསོལ་
དངོས་གྲུབ་འདབ་བརྒྱད། གཡུ་སྒྲོལ་མའི་བསང་མཆོད། གངས་
དཀར་བསང་མཆོད། དམ་པའི་ཡང་སྲིད་མྱུར་འབྱོན་གསོལ་
279



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འདེབས། སྔ་འགྱུར་རྒྱུད་སྡེ་གསུམ་གྱི་ཐོབ་ཡིག་ཟླ་གཞོན་གསར་བ།
སེམས་ཀློང་མན་ངག་གི་སྡེའི་ཐོབ་ཡིག་ཉི་ཟླའི་སྣང་བ། འཇིགས་
གླིང་པོད་དགུའི་གསན་ཡིག སྙིང་ཐིག་སྐོར་ཀྱི་ཐོབ་ཡིག་ནོར་བུའི་
མེ་ལོང་བཻཌཱུརྱའི་འཕྲེང་བ། རྫོགས་ཆེན་མཁའ་འགྲོ་ཡང་ཏིག་གི་
དབང་ལུང་ནོད་ཚུལ་ཀེ་ཏ་ཀའི་ཕྲེང་བ། རྫོགས་ཆེན་ཟབ་མོ་ཡང་
ཏིག་གི་ཆོས་སྡེའི་རིམ་པ་བྱུང་ཚུལ་གསེར་གྱི་ཕྲེང་བ། སྔ་འགྱུར་
བཀའ་མའི་སྒྲུབ་འཕྲིན་རྒྱ་མཚོའི་ཐོབ་ཡིག འདུས་པ་མདོའི་སྨིན་
དབང་དང་ལུང་ཐོབ་ཚུལ་དད་པའི་ཤིང་རྟ་ཉིན་བྱེད་འོད་ཕྲེང་།
སྙིང་ཐིག་དུམ་གཉིས་ཀྱི་གསན་ཡིག་བཅས་སོ། །
འཇམ་དཔལ་དབྱངས་དངོས་མི་ཡི་ཤ་ཚུགས་ཅན། །
ཁྱོད་ལ་རྣམ་ཐར་གྲངས་མང་བཞུགས་སྲིད་ཀྱང་། །
ཡི་གེའི་ལམ་དུ་བཀོད་པ་ཉུང་བའི་ཕྱིར། །
ཇི་བཞིན་བརྗོད་པའི་སྐལ་བ་བདག་ལ་དབེན། །
280



༄༅། །རྒྱལ་སྲས་རིག་པའི་རལ་གྲིའི་རྣམ་ཐར།
སྐྱེས་བུ་ཆེན་པོ་འཇིགས་མེད་ཉིན་བྱེད་ཀྱི། །
གར་གྱི་རྣམ་རོལ་སླར་ཡང་མི་ཡུལ་དུ། །
མངོན་སུམ་བསྒྱུར་ཏེ་ཉམ་ཐག་གདུལ་བྱ་རྣམས། །
ཐར་བའི་གྲོང་དུ་ཁྲིད་མཁས་རལ་གྲི་རྗེ། །
དང་པོ། སྐུ་ཕྲེང་རིམ་བྱོན་གྱི་མཚན་གྱི་སྐོར།
དེའང་（ འབྲི་གུང་གདན་རབས་གསེར་ཕྲེང་》ཞེས་པ་ལ་་་་་་
ཁུངས་བཅོལ་ནས་སྨོས་ན། རྒྱ་གར་གྱི་བྲམ་ཟེ་ཆེན་པོ་ས་ར་ཧ་པ།
ཆོས་རྒྱལ་དྷརྨ་ཨ་ཤོ་ཀ རིག་འཛིན་ཧཱུྃ་ཀ་ར་སོགས་དང་། བོད་རྒྱལ་
ལྷ་སྲས་མུ་ཏིག་བཙན་པོ། ཁུ་སྟོན་བརྩོན་འགྲུས་གཡང་དྲུང༌། འབྲི་
གུང་པའི་གདན་རབས་གསུམ་པ་སྤྱན་སྔ་བ་ཆོས་ཀྱི་གྲགས་པ།
གདན་རབས་བཅོ་ལྔ་པ་ཀུན་དགའ་རིན་ཆེན་གྱི་གཅེན་སྒོམ་པ་རིན་་་
ཆེན་རྣམ་རྒྱལ། འབྲི་གུང་པའི་གདན་རབས་བཅུ་དྲུག་པ་རིན་ཆེན་
ཕུན་ཚོགས། འབྲི་གུང་ཆོས་རྒྱལ་ཕུན་ཚོགས་ཀྱི་སྲས་གདན་རབས་
ཉེར་གསུམ་པ་དབུར་སྨྱོན་ཆོས་ཀྱི་གྲགས་པའམ་རིག་འཛིན་ཆོས་་་་་
གྲགས། གདན་རབས་ཉེར་ལྔ་པ་དོན་གྲུབ་ཆོས་རྒྱལ་ལམ་དཀོན་
281



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མཆོག་འཕྲིན་ལས་དོན་གྲུབ། གདན་རབས་ཉེ་བདུན་པ་དཀོན་
མཆོག་ཆོས་ཀྱི་ཉི་མའམ་དཀོན་མཆོག་བསྟན་འཛིན་ཆོས་ཀྱི་ཉི་མ།
ཀུན་མཁྱེན་འཇིགས་མེད་གླིང་པའི་སྲས་འབྲི་གུང་རྒྱལ་སྲས་སམ་་་་་
འཇིགས་མེད་བསྟན་པའི་ཉི་མ། སྐྱབས་མགོན་རིན་པོ་ཆེའི་སྲས་
བདེ་ཆེན་རིག་པའི་རལ་གྲི་བཅས་ཡིན་ནོ། །རལ་གྲིའི་སྐུ་ཕྲེང་འབྲི་
གུང་རིན་ཆེན་ཕུན་ཚོགས་དེ་སྐྱབས་མགོན་གྱི་སྐུ་ཕྲེང་འབྲི་གུང་ཆོས་་
རྒྱལ་ཕུན་ཚོགས་ཀྱི་ཡབ་ཡིན་པས་རལ་གྲིས་སྐྱབས་མགོན་ཀྱི་ཡབ་་་་་
ཐེངས་གཅིག་བཞེས་ཡོད། རལ་གྲིའི་སྐུ་ཕྲེང་དབུར་སྨྱོན་ཆོས་གྱི་
གྲགས་པ་དང་། འཇིགས་མེད་བསྟན་པའི་ཉི་མ། རལ་གྲི་ཉིད་དེ་སྐུ་
ཕྲེང་གསུམ་གྱིས་སྐྱབས་མགོན་གྱི་སྲས་མཛད་མྱོང་ཡོད། དེའི་ཕྱིར་
སྐྱབས་མགོན་དང་འབྲི་གུང་བར་གྱི་འབྲེལ་བ་དང་། སྐྱབས་མགོན་
དང་རྒྱལ་སྲས་རལ་གྲིའི་བར་གྱི་འབྲེལ་བ་ལ་རྟེན་འབྲེལ་གྱི་གནད་དུ་
མ་དང་ལྡན་པ་ཞིག་ཡིན་ནོ། །ཕྱིས་སུ་མདོ་སྒར་ནས་རལ་གྲིའི་ཡང་
སྲིད་ངོས་འཛིན་གནང་བ་མ་མཐོང་། འོན་ཀྱང་རྫོང་སྔོན་རིན་པོ་
ཆེའི་སྐུ་ཕྲེང་གསུམ་པ་འཇིགས་མེད་ཆོས་ཀྱི་གོ་ཆས་རལ་གྲིའི་ཡང་་་་
སྲིད་ཅིག་ངོས་འཛིན་མཛད་འདུག མཚན་ལ་ཐུབ་བསྟན་འཇིགས་
མེད་དགའ་བའམ་དཀོན་མཆོག་དར་རྒྱས་ཞེས་འབོད། སྤྲུལ་སྐུ་དེ་
རབ་བྱུང་བཅུ་དྲུག་པའི་ལྕགས་འབྲུག( སྤྱི་ལོ་1940)ལོར་ཡབ་མཐུ་་་་
སྟོབས་དང་ཡུམ་བོ་ཆོག་གཉིས་ཀྱི་སྲས་སུ་ཨ་མདོ་འབའ་ཡུལ་འབེ་་་་
བཟའ་ཞེས་པའི་སར་སྐུ་འཁྲུངས། དགུང་ལོ་བཅུ་གཉིས་སྟེང་རྨེ་བ་
282



རྒྱལ་སྲས་རིག་པའི་རལ་གྲིའི་རྣམ་ཐར།
མཁན་ཆེན་ཚེ་དབང་རིག་འཛིན་གྱི་དྲུང་ནས་དགེ་ཚུལ་གྱི་སྡོམ་པ་་་་
བཞེས། མཚན་ལ་ཐུབ་བསྟན་འཇིགས་མེད་དགའ་བ་ཞེས་གསོལ།
མཁན་ཆེན་ཚེ་དབང་རིག་འཛིན་སོགས་ཀྱི་དྲུང་ནས་དབང་ཁྲིད་་་་་
མང་དུ་བཞེས། ལྷག་པར་མཁན་ཆེན་ཚེ་དབང་རིག་འཛིན་གྱི་
མཆོག་གི་ཐུགས་སྲས་དཀོན་མཆོག་རིན་ཆེན་གྱི་དྲུང་ནས། མདོ་
སྔགས་སྤྱི་དང་བྱེ་བྲག་ཏུ་རྫོགས་ཆེན་མན་ངག་དང་བཅས་ལ་གསན་་
སྦྱངས་མཐར་ཕྱིན་པར་མཛད། རྫོང་སྔོན་འཇིགས་མེད་ཆོས་ཀྱི་གོ་
ཆའི་གདན་ས་ཨོ་རྒྱན་གསང་ཆེན་ཆོས་འཁོར་གླིང་སྐྱར་གསོ་གནང་།
རབ་བྱུང་བཅུ་བདུན་པ་མེ་ཁྱི་(སྤྱི་ལོ་2006）ལོར་སྐུ་གཤེགས་སོ། །
གཉིས་པ། སྐུ་འཁྲུངས་པའི་སྐོར།
སྐྱབས་མགོན་རིན་པོ་ཆེའི་གདུང་སྲས་ཆུང་བ་བདེ་ཆེན་རིག་་་་
པའི་རལ་གྲི་ནི། ཡབ་སྐྱབས་མགོན་དང༌། ཡུམ་ཨ་སྐྱོང་བུ་མོ་འཛོམ་
པ་སྐྱིད་གཉིས་ཀྱི་སྲས་སུ་རབ་བྱུང་བཅུ་བཞི་པའི་ལྕགས་སྟག་( སྤྱི་ལོ་་
1830) ལོར་མགོ་ལོག་པདྨ་རི་མཐོ་ཞེས་བྱ་བའི་གནས་སུ་ངོ་མཚར་་་་
བའི་ལྟས་དུ་མ་དང་བཅས་ཏེ་སྐུ་འཁྲུངས། སྐུ་འཁྲུངས་མ་ཐག་ཏུ་
ནམ་མཁའ་ནས་གསེར་དམར་ལས་གྲུབ་པའི་རལ་གྲི་ཁྲུ་གང་བ་ཞིག་་
སྐྱབས་མགོན་གྱི་ཕྱག་སོར་དུ་བབས། རྟེན་འབྲེལ་ལེགས་པར་
འགྲིགས་པས། སྲས་ཀྱི་མཚན་ལ་བདེ་ཆེན་རིག་པའི་རལ་གྲི་ཞེས་
283



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསོལ། རལ་གྲི་དེའི་ཡུ་བའི་སྟེང་ན་སྐྱབས་མགོན་གྱི་ཕྱག་རྗེས་
མངའ་བ་སོགས་ཤིན་ཏུ་ངོ་མཚར་ཅན་ཞིག་ཡིན། རལ་གྲི་དེ་དེང་
སྐབས་ཀྱང་བཞུགས་སོ། །སྐྱབས་མགོན་གྱི་《རང་རྣམ་མཁའ་འགྲོའི་
ཞལ་ལུང་》ལྡེབ་༡༧༦ན། “ གླང་ལོར་རྗེ་བླ་མའི་ལུང་བསྟན་ལྟར་
སྤྲུལ་པའི་རིགས་ཀྱི་མྱུ་གུ་གསར་པ་འཁྲུངས། སྟག་ལོར་ཡང་རིགས་
ཤིག་བྱུང་།” ཞེས་གསུངས་སོ། །མདོ་ཟླ་གསལ་དབང་མོས་མཛད་
པའི་《 མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》ལས།
“སྲས་བདེ་ཆེན་རིག་པའི་རལ་གྲི་ནི། རབ་ཡིད་ལྕགས་སྟག་ལོར་
བལྟམས། འདི་དུས་གསེར་དམར་གྱི་རལ་གྲི་ཁྲུ་གང་བ་སྐྱབས་རྗེའི་
ཕྱག་ཏུ་རང་བབས་བྱུང་བས་མཚན་ཡང་དེ་སྐད་དུ་གསོལ། རིག་
འཛིན་འཇིགས་མེད་གླིང་པའི་སྲས་འཇིགས་མེད་ཉིན་བྱེད་ཀྱི་ཡང་་་་
སྲིད་ཡིན།” ཞེས་གསུངས་སོ། །སྐྱབས་མགོན་རིན་པོ་ཆེ་འབྲི་གུང་ན་
བཞུགས་དུས། འབྲི་གུང་རྒྱལ་སྲས་ཀྱི་ཞལ་ནས། སྐྱེ་བ་ཕྱི་མ་ཉིད་ཀྱི་
གམ་དུ་སླེབས་ངེས་ཤིག་བྱེད་པ་ཡིན་གསུངས་པ་ལྟར། སྐྱབས་
མགོན་གྱིས་སྲས་རལ་གྲི་ཉིད་འབྲི་གུང་རྒྱལ་སྲས་ཀྱི་ཡང་སྲིད་དུ་ངོས་
འཛིན་མཛད་དེ། སྐྱབས་མགོན་གྱི་《རང་རྣམ་མཁའ་འགྲོའི་ཞལ་
ལུང་》ལྡེབ་༡༡༡ན། “རྒྱལ་སྲས་རིན་པོ་ཆེས་ད་ལན་རང་ཅག་
འབྲལ་མི་དགོས་པ་ཙམ་ཨི་འོང་སྙམ་ཀྱང་ཐོག་ཁེལ་མ་བྱུང་། ཡབ་
རྗེ་ཆོས་ཀྱི་རྒྱལ་པོ་དེས་འབྲི་གུང་པ་ལ་ང་རང་གནང་རྒྱུ་དེ་ཡང་ཅུང་་
ཟད་མ་ལེགས་འདུག སྐྱེ་བ་སྔ་མ་གང་ཡིན་ཀྱང་རུང་སྟེ། སྐྱེ་བ་
284



རྒྱལ་སྲས་རིག་པའི་རལ་གྲིའི་རྣམ་ཐར།
འདིར་རང་ཅག་སྔགས་འཆང་རིག་པ་འཛིན་པའི་བརྒྱུད་པ་ལ།
ཡབ་རྗེའི་རང་ལུགས་འཛིན་ཞིང་ཉིད་ཀྱི་ཞབས་ཏོག་བསྒྲུབ་པ་བྱུང་་་
ན་མཆོག་ཏུ་གྱུར་པ་ལགས་ཀྱང་ ད་ནི་གཞན་དབང་དུ་གྱུར་ཅིང་
བྱ་ཐབས་བྲལ་ཕྱིར། སྐྱབས་མགོན་རིན་པོ་ཆེའི་སྐུ་རིང་འདིར་
བསྟན་སྲིད་ལ་ཞབས་ཏོག་ཅིག་མ་བསྒྲུབ་ན། རྩ་བའི་བླ་མའི་
དགོངས་པ་ཁྲེལ་བའི་རྒྱུར་འགྲོ་བ་མ་གཏོགས། ཡུལ་འདིར་སྡོད་
སེམས་མེད་ཀྱང་བྱ་ཐབས་བྲལ་བས། སྐྱེ་བ་ཕྱི་མ་ཉིད་ཀྱི་གམ་དུ་
སླེབས་ངེས་ཤིག་བྱེད་པ་ཡིན་གསུངས་ནས། སྐྱེ་ཀུན་འབྲལ་བ་མེད་
པའི་སྨོན་ལམ་རྣམ་པར་དག་པའི་མཚམས་སྦྱར་གནང་།” ཞེས་
གསུངས་སོ། །
གསུམ་པ། སྐུ་ཚེའི་མཛད་འཕྲིན་གྱི་སྐོར།
ཁོང་ལ་ཆེད་དུ་རྣམ་ཐར་བྲིས་པ་མེད་པས། འདིར་ཁོང་གི་
མཛད་འཕྲིན་ཆ་ཡོངས་སུ་ཚང་བ་ཞིག་འབྲི་བའི་སྐལ་བ་དབེན་ནོ། །
རྣམ་ཐར་ཕྱོགས་རེ་ཙམ་སྐྱབས་མགོན་གྱི་《རང་རྣམ་མཁའ་འགྲོའི་་་་
ཞལ་ལུང་》དང་། མདོ་ཟླ་གསལ་དབང་མོས་མཛད་པའི་《མདོ་
ཚང་གི་བརྒྱུད་པའི་རྣམ་ཐར་མདོར་བསྡུས།） དྷརྨ་བཛྲ་གྱི་རྣམ་
ཐར་（ ཡུལ་ཤར་ཕྱོགས་སུ་བྱུང་བའི་རྫོགས་ཆེན་རྣལ་འབྱོར་པ་་་་་་་
མངའ་བདག་དྷརྨ་བཛྲ་གྱི་རྣམ་ཐར་དཔག་བསམ་ཡོངས་འདུའི་ལྗོན་
285



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཟང་》སོགས་ལ་ཁུངས་བཅོལ་ནས་མདོ་ཙམ་སྨྲས་ན། དགུང་ལོ་
གཅིག་པ་ལྕགས་སྟག་ལོ་ནས་དགུང་ལོ་གཉིས་པ་ལྕགས་ཡོས་ལོའི་་་་་
བར་མགོ་ལོག་པདྨ་རི་མཐོ་ནས་བཞུགས་ཡོད་པར་མངོན་ཏེ་སྐྱབས་་་
མགོན་གྱི་སྒར་གཞི་དང་ཌཱཀྐི་མ་གནས་དེར་བཞུགས་པས་སོ། །
དགུང་ལོ་གསུམ་པ་ཆུ་འབྲུག་ནས་དགུང་ལོ་ལྔ་པ་ཤིང་རྟ་ལོའི་བར་་་་་
སྐྱབས་མགོན་གྱི་གདན་ས་གཙོ་བོ་མ་ཧཱ་སྐྱིད་ལུང་དགོན་ན་བཞུགས་་
པ་གསལ་ཏེ། སྐྱབས་མགོན་དང་ལྷག་པར་དུ་ཌཱཀྐི་མ་དང་སྒར་གཞི་
དགོན་དེར་བཞུགས་པས་སོ། །དགུང་ལོ་ལྔ་པ་ཤིང་རྟ་ནས་དགུང་ལོ་
བདུན་པ་མེ་སྤྲེལ་ལོའི་བར་གཙོ་བོ་གཡི་ཁོག་དང་ལྕགས་རྐང་སྡེ་ཆ་་་
རྒྱལ་སྲས་ཀྱི་རི་ཁྲོད་ན་བཞུགས་ཡོད་པར་མངོན་ཏེ། སྐྱབས་མགོན་
དང་ཌཱཀྐི་མ་སྒར་གཞི་བཅས་ཡུལ་དེ་དག་ཏུ་གནས་པས་སོ། །དགུང་
ལོ་བདུན་པ་མེ་སྤྲེལ་ནས་དགུང་ལོ་བརྒྱད་པ་མེ་བྱ་ལོའི་བར་མི་ཉག་་་
བཞག་བྲའི་གནས་དང་ལའུ་ཐང་དགོན་པར་བཞུགས་པར་ངེས་ཏེ།
སྐྱབས་མགོན་དང་ཌཱཀྐི་མ་སྒར་གཞི་བཅས་དགོན་དེ་དག་ཏུ་མཆིས་་་
པས་སོ། །དགུང་ལོ་དགུ་པ་ས་ཁྱི་ནས་དགུང་ལོ་བཅུ་གསུམ་པ་ཆུ་
སྟག་ལོའི་བར་མ་ཧཱ་ སྐྱིད་ལུང་དགོན་ན་གན ས་པར་གསལ་ཏེ།
སྐྱབས་མགོན་དང་ལྷག་པར་དུ་ཌཱཀྐི་མ་སྒར་གཞི་བཅས་དགོན་དེར་་་་
བཞུགས་པས་སོ། །རལ་གྲི་དགུང་ལོ་བཅུ་གསུམ་སྟེང་གཅེན་རིགས་
སྲས་ཤེས་རབ་མེ་འབར་སྐུ་གཤེགས་པས། རལ་གྲི་ལ་སྲི་གེགས་ཤིན་
ཏུ་ཆེ་བར་གཟིགས་ནས། སྐྱབས་མགོན་ཀྱིས་ལོ་དེར་རལ་གྲི་སྒར་
286



རྒྱལ་སྲས་རིག་པའི་རལ་གྲིའི་རྣམ་ཐར།
ཐོག་ནས་ཡུལ་ཕུད། དེ་ནས་རལ་གྲི་ཨ་ཅོ་དབྱུག་ཐོགས་ལྟ་བུ་མཛད་
དེ་ཕྱོགས་ངེས་མེད་དུ་འཁྱམས། རིམ་བཞིན་རྫོགས་ཆེན་དགོན་དུ་
འབྱོར། རྫོགས་ཆེན་རིན་པོ་ཆེ་མི་འགྱུར་ནམ་མཁའི་རྡོ་རྗེ། རྫ་
དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོ། རྒྱལ་སྲས་
གཞན་ཕན་མཐའ་ཡས། མཁན་ཆེན་པདྨ་བཛྲ་སོགས་ཀྱི་དྲུང་ནས་
མདོ་སྔགས་ཀྱི་ཆོས་དུ་མའི་དབང་ལུང་ཁྲིད་གསུམ་བཞེས་ཏེ་་་་་་་་
བཞུགས། སྐབས་དེར་རལ་གྲི་སྐུ་ན་ཤིན་ཏུ་གཞོན་པ་དང་། ན་
བཟའ་དང་འཚོ་བ་རབ་ཏུ་སྐྱོ་བས། གྲྭ་པ་རྣམས་ཀྱིས་རལ་གྲི་མགོ་
ལེབ་ཅེས་རྟག་ཏུ་བརྙས་བཅོས་མཛད་པ་སོགས་དཀའ་ངལ་རྒྱ་ཆེར་་་
མྱོང་ཡོད། སྐབས་ཤིག་སྙུན་གཞི་ཚབས་ཆེན་ཞིག་བཞེས་པས་
གཤེགས་ལ་ཁད་པ་ལྟ་བུ་བྱུང་དུས། རྫོགས་ཆེན་བླ་བྲང་གིས་བདག་
པོ་མཛད་དེ་སྐུ་རིམ་དང་སྨན་སོགས་ཕུལ། སྐབས་དེར་ནུབ་གཅིག་
རལ་གྲིའི་རྨི་ལམ་དུ་ཡབ་རྗེ་སྐྱབས་མགོན་རིན་པོ་ཆེ་དང་ཌཱཀྐི་མ་་་་་་
གཉིས་བྱོན་ཏེ་བདུད་རྩི་ཐོད་པ་གང་གནང་བ་ལྷག་ལུས་མེད་པར་་་་་
གསོལ་བས། ཕྱི་ཉིན་སྙུན་ལས་གྲོལ་འདུག་པ་བྱུང་བའོ། །སྐྱབས་
མགོན་རིན་པོ་ཆེའི་མངོན་ཤེས་ཀྱིས་རལ་གྲི་སྐུ་གེགས་ལས་གྲོལ་བར་་
གཟིགས་ནས། རྫོགས་ཆེན་དུ་རལ་གྲི་ལ་གཟིགས་སྐོར་དུ་བྱོན། དེ་
ནས་སྐྱབས་མགོན་དང་རལ་གྲི་གཉིས་ཀྱིས་མཁན་ཆེན་པདྨ་བཛྲ་གྱི་་་
དྲུང་ནས་གསང་སྙིང་གི་ཁྲིད་རྒྱུན་དག་བཞེས། མཁན་པོའི་ཐུགས་
ལ་ང་མཁས་པ་ཡིན་པ་འདྲ་སྐྱབས་མགོན་གྱིས་ཀྱང་ཆོས་གསན་གྱིན་་
287



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འདུག་སྙམ་པ་ཐུགས་ལ་ཤར། ། སྐྱབས་མགོན་གྱིས་དེ་མ་ཐག་ཏུ་
མཁྱེན་ནས་ཟངས་སྐྱོགས་མགོ་ཁྱོད་མཁས་ནས་ངས་ཆོས་ཉན་པ་་་་་
མིན། ཁྱོད་ལ་གསང་སྙིང་གི་བརྒྱུད་པ་ལེགས་པོར་འདུག དེ་ངའི་བུ་
ལ་ཐོབ་པའི་ཆེད་དུ་ཡིན་ཞེས་བཀའ་བཀྱོན་ཚ་ནན་མཛད་དོ། །དེ་
ནས་རལ་གྲི་ཕྱིར་སྒར་ཐོག་ཏུ་ཕེབས། ཡབ་ཆེན་གྱི་དྲུང་ནས་སྤྱིར་
སྙིང་ཐིག་གི་ཆོས་སྐོར་དང༌། བྱེ་བྲག་ཕ་ཆོས་ཀྱི་དབང་ལུང་ཁྲིད་
གསུམ་ཆ་ཡོངས་སུ་ཚང་བར་བཞེས། ཡབ་རྗེ་ལ་ཞབས་ཕྱི་ཅི་ནུས་
བསྒྲུབས་ཏེ་བཞུགས་སོ། །
དགུང་ལོ་བཅོ་བརྒྱད་མེ་ལུག(སྤྱི་ལོ་1847)ལོར། མི་ཉག་ལའུ་
ཐང་དགོན་ནས་རལ་གྲི་དང་འགུ་ཐང་རྒྱལ་པོ་འཁོར་བཅས་དབུས་་་
ཕྱོགས་ལྷ་ལྡན་དུ་ཆས། ཇོ་ཤཱཀ་རྣམ་གཉིས་སོགས་ལྷ་སའི་གནས་
དང་རྟེན་གསུམ་རྣམས་དང་། བསམ་ཡས། ཚེ་རིང་ལྗོངས། འབྲི་
གུང་གི་གདན་ས་རྣམས་སུ་ཕེབས་ཏེ་གནས་མཇལ་དང་ཆོས་འབྲེལ་་་
སོགས་གནང་། བསྟན་འགྲོའི་དོན་དང་གནས་སྐོར་ལེགས་པར་གྲུབ་
ནས་ཕྱིར་སྒར་ཐོག་ཏུ་བྱོན། སྐྱབས་མགོན་གྱི་རང་རྣམ《 མཁའ་
འགྲོའི་ཞལ་ལུང་》ལྡེབ་༢ ༡༤ན། “ ཆོས་ཐུན་གྱི་བྱ་བ་རྣམས་རྫོགས་
འཕྲལ་རིགས་བརྒྱུད་མིང་འཛིན་རལ་གྲི་དང༌། ཡུ་ཐང་རྒྱལ་པོ་སྐུ་
འཁོར་བཅས་ལྷ་ལྡན་དུ་ཐེག ང་རང་མིང་སྲིང་བཞག་བྲར་ཕྱིན་ཏེ།
གཏང་རག་མཆོད་བསྟོད་བྱས་ཤིང་རང་གནས་སུ་འཁོར།” ཞེས་
གསུངས་སོ། །གྲྭ་ས་རྫོགས་ཆེན་སོགས་ནས་ཕྱིར་ཕེབས་རྗེས། ཁོང་
288



རྒྱལ་སྲས་རིག་པའི་རལ་གྲིའི་རྣམ་ཐར། །
གཙོ་བོ་སྐྱབས་མགོན་རིན་པོ་ཆེ་དང་ལྷན་དུ་མགོ་ལོག་གི་ཡུལ་དང་།
སྡེ་དགེ། རྫ་ཆུ་ཁ། གཡི་ཁོག མི་ཉག རྒྱལ་མོ་ཚ་བ་རོང་། ཨ་མདོ་
རེབ་གོང་སོགས་སུ་ཕེབས་ནས་རི་ཁྲོད་འགྲིམ་པ་དང་། གཉན་ས་
གཅོད་པ། གདུལ་བྱ་རྗེས་སུ་འཛིན་པ་སོགས་བསྟན་འགྲོའི་དོན་
དང་ཡབ་རྗེ་ལ་ཞབས་ཕྱི་མཛད་བ ཞིན་བཞུགས་པ་མངོན་ཏེ།
སྐྱབས་མགོན་གྱི་གྲུབ་རྟགས་རྣམ་ཐར་ མཁྱེན་བརྩེ་ཧེ་རུ་ཀའི་་་་་་་
གསང་བའི་རྣམ་ཐར་གྲུབ་རྟགས་སྟོན་ཚུལ་ཐོར་བསྡུས་》ལས་གྲུབ་་་་
རྟགས་དང་པོ་ལས། “ མདོ་ཁམས་སྒང་དྲུག་གི་ཡ་གྱལ། རྒྱལ་མོ་རོང་
གི་སྒང་ཞེས་གནས་ཀྱི་མཆོག་ཏུ་གྱུར་པ་རྒྱལ་མོ་དམུ་རྡོ་ཞེས་དཔལ་་་་་
ཆེན་པོའི་གནས་ཀྱི་ནང་དེར། གྲུབ་དབང་རིན་པོ་ཆེ་སྐྱེས་བུ་ཡེ་ཤེས་
རྡོ་རྗེ་དང་། སྐུ་སྲས་རལ་གྲི་ཟུང་བཞུགས་གདན་གཅིག་ཏུ་དགོང་མོ་
མནལ་བའི་ཚེ། སྲས་ཀྱི་ཉམས་སྣང་ལ་སྐུ་ཤིན་ཏུ་ཁྲོས་པའི་ཉམས་
ཅན། བརྗིད་ཅིང་། ཞལ་དང་ཕྱག་མཚན་སྣ་ཚོགས་འཆང་བ་མཐིང་
ནག་བལྟར་མི་བཟོད་པ་ཞིག་མཐོང་བས། འདི་ནི་དཔལ་ཆེན་པོ་
ཡིན་ཡང་། ཞལ་དང་ཕྱག་མཚན་མ་ངེས་པ་འཆང་བ་འདི་ནི་ངོ་
མཚར་རོ་སྙམ་ཕྲལ་གཉིད་སད་ཚེ། ཡབ་རྗེ་གྲུབ་དབང་གིས་ཞལ་
ནས་རལ་གྲི་ཁྱོད་ཀྱིས་ཅི་མཐོང་གསུངས། སྔ་མའི་ལོ་རྒྱུས་ཞུས་པས།
འོ་བཟང་། དམུ་རྡོའི་གནས་ཀྱི་གཙོ་བོ་དཔལ་ཆེན་གྱི་ཁྱོད་ལ་
ཞལ་གཟིགས་པ་རེད་གསུངས་དབུགས་དབྱུང་མཛད་དོ།” ཞེས་
གསུངས་པ་དང་།
289



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
ཡང་《 མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་་
སྟོན་ཚུལ་ཐོར་བསྡུས་》ལས་གྲུབ་རྟགས་གཉིས་པ་ལས། “ ཡང་
སྐབས་ཤིག་ཏུ་རྒྱལ་མོའི་དམུ་རྡོའི་གནས་སུ་བྱོན་ནས་གཡུ་སྒྲ་ཕུག་་་་
ཅེས། གཡུ་སྒྲ་སྙིང་པོའི་སྒྲུབ་ཕུག་གི་དབུས་སུ་ཡབ་རྗེ་གཟིམ་ང་རང་
སྒོ་མཚམས་སུ་ཉལ་བས་ཡུད་ཙམ་ན་མི་མ་ཡིན་འཇིགས་སུ་རུང་བ་་་་
ཞིག་སྒོ་ནས་ཐོན། རང་གི་སྟེང་ནས་སྐྱབས་མགོན་མདུན་དུ་སོང་
ནས། རལ་གྲི་ཅུང་ཟད་སྐྲག་སྟེ་མགོ་རུམ་ནང་དྲངས་ཏེ་ཉལ་བས།
ཁོང་ཟུང་གིས་རྫོགས་པ་ཆེན་པོའི་ཚིག་དོན་ཁོ་ན་གསུང་གླེང་མཛད་
འདུག་པ་ཡུན་རིང་ཙམ་ནས་མི་གྲགས་པར་གྱུར་ཚེ། མགོ་རིམ་ནས་
ཕུད་དེ་གཅིག་བལྟས་པས་གར་སོང་ཆ་མེད་དུ་ཡལ་སོང་། ཡབ་རྗེས་
རལ་གྲི་སྐྲག་མི་དགོས་དམུ་རྡོའི་གནས་བདག་ཆོས་ཉན་སར་འོང་བ་
རེད་གསུངས་སོ།།” ཞེས་གསུངས་པ་དང་། །
ཡང་（ མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་་
སྟོན་ཚུལ་ཐོར་བསྡུས་》ལས་གྲུབ་རྟགས་བཞི་པ་ལས། “ ཡང་དམུ་
རྡོའི་གནས་དེར་སྒར་བཞུགས་ཚེ། སྐྱབས་མགོན་ནས་རལ་གྲི་ངེད་
གཉིས་གནས་མཇལ་དུ་འགྲོ། ཁྱེད་རྣམས་སྒར་འདིར་སྡོད་ཅེས་གྲྭ་
འཁོར་རྣམས་ལ་གསུངས། ངེད་རང་གཉིས་ཡར་སོང་བའི་ཡུད་ཙམ་
ན་བྲག་མཐོན་པོ་བྱ་རྒོད་པོ་མི་ཆགས་པ་ཞིག་ལ་ཐོན་སོང་བའི་བྲག་་་
ལྟེམ་ཆུང་ངུ་ཞིག་ཡོད་པ་དེ་ན། རལ་གྲི་ཁྱོད་འདིར་སྡོད་ཅིག་ང་ཡི་
རྗེས་སུ་འོང་མི་ཉན། གར་ཡང་མ་འགྲོ་གསུངས་ནས་ཁོང་ནི་གར་
290



རྒྱལ་སྲས་རིག་པའི་རལ་གྲིའི་རྣམ་ཐར།
སོང་ཆ་མེད་དུ་གྱུར། རང་ནི་བྲག་དམར་གཡང་གཟར་འཇིགས་སུ་
རུང་བ་དེར་འགྲོ་བ་ལྟ་ཅི། འགུལ་ཙམ་ཡང་མ་ཕོད་ནས་གསོལ་
འདེབས་ཁོ་ན་ལ་བརྩོན་ནས་གནས་བཞིན་ཉི་མ་ལ་ཐོག་གཞག་ནས་་
མུན་རུབ་ཆས་བྱས་ཚེ། གྲུབ་དབང་སྒར་དུ་བྱོན་ནས་སྐྱེམས་བཞེས་
ཚར་སྐབས། རལ་གྲི་མ་ཐོན་པ་ཨེ་ཡིན་གསུངས་པས། གྲྭ་འཁོར་
རྣམས་ཀྱིས་མ་བྱོན་ལགས་ཞུས། རང་གི་སེམས་ལ་སྐྱབས་མགོན་ནི་
མི་བྱོན་པ་འདྲ། ད་ནི་འཁྱག་ལྟོག་གམ་བྲག་ནང་འདིར་འདྲིལ་ནས་
གྲི་རུ་འཆི་ངེས་རེད་བསམ་སྟེ་སེམས་ཁོང་དུ་ཆད་ནས་གནས། ཡབ་
རྗེ་ནས་རལ་གྲི་ཤོག་ཅེས་པའི་སྒྲ་ཐོས་པ་དང༌། རང་གི་མདུན་དུ་
འཇའ་སྔོན་པོ་སྣམ་བུ་བརྐྱངས་པ་འདྲ་ཞིག་ཤར་བྱུང་བས། དགའ་
བཞིན་དུ་འཇའ་དེའི་སྟེང་དུ་བསྡད་པས་ཉམས་ཉེས་མེད་པར་་་་་་་་
སྐྱབས་རྗེའི་མདུན་དུ་ཐོན། ཡབ་རྗེ་ནས་ད་བར་མི་ཡོང་བར་ཅི་ལ་
བསྡད་གསུངས་པས། སྔར་གྱི་ལོ་རྒྱུས་ཞིབ་ཏུ་ཞུས། འོ་དེ་གར་སྡོད་
ཐུབ་པ་བཟང་གསུངས་སོ།།” ཞེས་གསུངས་པ་དང༌། །
ཡང་《མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་་
སྟོན་ཚུལ་ཐོར་བསྡུས་》ལས་གྲུབ་རྟགས་ལྔ་པ་ལས། ་“ཡང་སྐྱབས་
མགོན་རྡོ་རྗེ་འཆང་ལའུ་ཐང་གི་དགོན་དེར་བཞུགས་ཡོད་སྐབས།
ཉིན་གཅིག་རལ་གྲི་ངེད་གཉིས་ལྟད་མོ་བལྟ་བར་འགྲོ་གསུངས་ནས་་་
དགོན་པའི་འདབས་དེར་ཐོན་ཚེ། ཤེལ་གྱི་ཁང་པ་མཛེས་ཤིང་བལྟ་
ན་སྡུག་པ་ཞིག་གི་སྒོ་ཁར་སླེབས། ལྷ་མོ་མཛེས་སྡུག་མ་ཞིག་ཐོན་
_291



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ནས་ཡབ་སྲས་ཟུང་ཤེལ་གྱི་ཁང་བཟང་དེར་གདན་དྲངས། སྐྱབས་
མགོན་རིན་པོ་ཆེ་ཁྲི་སྟེང་དུ་བཞུགས། ལྷ་མོ་བཞིས་སྐྱབས་མགོན་ལ་
སྐྱེམས་དྲངས། ང་རང་ལ་ཆུར་བ་ལྟ་བུའི་མདོག་དཀར་ལ་རོ་ནུས་
ཕུན་སུམ་ཚོགས་པ་མི་ཡི་ཟས་ལས་ལྷག་པ་ཞིག་བྱིན། གྲུབ་དབང་གི་
ཞལ་ནས་ཟས་ཟ་བཞིན་ཁང་པ་དེའི་སྟེང་ལ་ལྟད་མོ་བལྟ་བར་སོང་།
ཅི་རིག་ཁྱེར་མ་ཡོང་གསུངས་འཕྲལ། རང་ཁང་སྟེང་དུ་སོང་བས་
མིག་འཕྲུལ་ལྟ་བུ་དངོས་སྣང་སྣ་ཚོགས་མཐོང་ཞིང་། སྐུ་གསུང་
ཐུགས་རྟེན་བསམ་ལས་འདས་པ་ཞིག་བཞུགས་འདུག་པ་ཐམས་ཅད་
མཇལ་ནས་ཡུན་རིང་ཙམ་འགོར། མར་ཡོང་བས་གྲུབ་དབང་ཉིད་
བྱོན་གྲབས་བྱས་བཞུགས་པས་བསྡོངས་ནས་བྱོན། ལྷ་མོ་བཞིས་ཕྱི་
སྒོའི་བར་སྐྱེལ་མ་བྱས་ཏེ་ཡར་ལོག རང་ལ་ལྕགས་ཀྱི་ཕུར་བུ་ཞིག་ལྷ་
མོ་ཞིག་གིས་གནང་ནས་ཕྱིར་བྱོན་སོང་ཚེ་ཤེལ་ཁང་ཡང་མི་སྣང་བར་
ཐང་འདབས་སུ་གནས་འདུག ཁོང་གི་ཞལ་ནས་འདི་ལྟ་བུའི་མཐོང་
ཐོས་ཟས་སྦྱིན་སོགས། སུ་ལའང་མ་བསྒྲགས། ཕུར་བུ་འདི་ཁྱོད་ཀྱི་
སྐལ་བ་ཡིན་པས། སྐྱེད་ཕུར་གྱིས་གསུངས། དེ་རྗེས་རང་བཀྲེས་སྣང་
ཤར་ཚེ་སྔར་གྱི་བཟའ་བ་དྲན་ནས་ཐང་འདབས་དེར་སོང་ཡང་ཅི་་་་
ཡང་མཐོང་རྒྱུ་མི་འདུག་གསུངས་སོ།” ཞེས་གསུངས་པ་དང་།
ཡང་（མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་་
སྟོན་ཚུལ་ཐོར་བསྡུས་》ལས་གྲུབ་རྟགས་བརྒྱད་པ་ལས། “ ཡང་ལའུ་
ཐང་དགོན་དུ་གྲུབ་དབང་འཁོར་བཅས་བཞུགས། ལྕམ་སྲིང་མས་
292



རྒྱལ་སྲས་རིག་པའི་རལ་གྲིའི་རྣམ་ཐར།
གར་ནང་དུ་སློབ་མ་རྣམས་ལ་རྫོགས་ཆེན་གསུང་བཞིན་པའི་སྐབས།
དུས་གཅིག་ཉི་མ་ཤར་ཙམ་ན་སྐྱབས་མགོན་གྱིས་རལ་གྲི་ལ་ཆིབས་རྟ་
གཉིས་དང་དྲེའུ་དཀར་མོ་ཟུངས་ཤིག་འགྲོ་དགོས་པའི་དུས་ལ་་་་་་་
བབས་གསུངས། དེ་བཞིན་བྱས་ཏེ་ཆིབས་ལ་རོལ་ནས་ཐང་འདབས་
དེར་བྱོན། རལ་གྲི་ལ་མིག་ཚུམས་གསུངས་བཞིན་བྱས་པས་ཡང་
ཡང་པོ་རླུང་གིས་བཏེགས་པ་ལྟར་གྱུར་པའི་ཡུད་ཙམ་ན་རལ་གྲི་མི་་་་
ཕྱེས་ཤིག་གསུངས། མིག་ཕྱེས་ཚེ་གར་ནང་ཀར་མཛའ་རི་ཁྲོད་དུ་
ཐོན་ཟིན་ཅིང་། ལྕམ་སྲིང་མའི་ཆོས་ཁྲིད་ཚར་ནས་གྲོལ་མ་ཐག་ཡིན་
པས། སློབ་མ་རྣམས་བྱོན་བཞུགས་བྱེད་པ་དང་འཕྲད་ཀྱང་སུས་
ཀྱང་མ་མཐོང་། ལྕམ་སྲིང་མས་མཐོང་། དེ་ནས་གྲྭ་སློབ་ཀུན་ཀྱིས་
མཐོང་ནས་ཕྱག་འཚལ་སར་འོང་། ཉི་མ་ལ་བལྟས་ཚེ་ལའུ་ཐང་ནས་
བྱོན་དུས་དང་འདྲ་བས་ཐམས་ཅད་ལ་ངོ་མཚར་སྐྱེས་ནས་བཞུགས་་་
པའོ།” ཞེས་གསུངས་པ་དང་། །
ཡང་《 མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་་
སྟོན་ཚུལ་ཐོར་བསྡུས་》ལས་གྲུབ་རྟགས་དགུ་པ་ལས། “ ཡང་ལྕམ་
སྲིང་མ་འཁོར་བཅས་ལའུ་ཐང་དགོན་ན་བཞུགས། གྲུབ་དབང་
འཁོར་བཅས་དཔལ་རིའི་དགོན་ན་བཞུགས་པའི་དུས་ཉིན་གཅིག་ཉི་
མ་ཕྱེད་ཡོལ་ནས་འདོམ་གང་གི་ས་ན་ཡོད་སྐབས། རལ་གྲི་ལ་དྲེའུ་
དཀར་མོ་ཟུངས་དང་ད་འགྲོ་དགོས་གསུངས་པས་དེ་བཞིན་བྱས།
ཆིབས་ལ་རོལ་ནས་ཐང་འགོར་སླེབས་མཚམས་རལ་གྲི་མིག་ཚུམས་་་་
293



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསུངས། གསུང་བཞིན་བྱས་པས། རང་ནི་ཡང་མོ་རླུང་གིས་
བཏེགས་པ་ལྟར་སོང་བའི་ཡུད་ཙམ་ན། ད་མིག་ཕྱེས་ལ་ཁ་མ་གྲགས་
གསུང་པས་དེ་བཞིན་བྱས་ཚེ། ལའུ་ཐང་དགོན་གྱི་མར་ཐང་དེར་
སླེབས་ཟིན། དགོན་ནང་དུ་བྱོན་ཚེ་གྲྭ་པ་སོགས་རྒྱུ་འགྲུལ་སུས་ཀྱང་
མ་མཐོང་། རང་གི་རྟ་དྲེའུ་གསུམ་གྱི་རྒྱབ་ཁལ་ཕོག ས་བླངས་ཏེ་
ཁང་སྟོང་དུ་སོང་བས་གྲུབ་དབང་ནི་བཞུགས་ཁྲིར་བྱོན་པ་ད་གཟོད་
ལྕམ་སྲིང་མས་མཇལ་ནས། འོ་སྐྱབས་མགོན་བྱོན་འདུག་ཅེས་གསུང་
བསྒྲགས། གྲྭ་པ་ཡོངས་མདུན་མཇལ་བྱུང༌། ཉི་མ་ལ་བལྟས་ཚེ་
དཔལ་རི་དགོན་ནས་ཡོང་དུས་ཙམ་དང་མཚུངས། ཐམས་ཅད་ངོ་
མཚར་བ་བྱུང་གསུངས་སོ།” ཞེས་གསུངས་པ་དང་།
ཡང་མཁྱེན་བརྩེ་ཧེ་རུ་ཀའི་གསང་བའི་རྣམ་ཐར་གྲུབ་རྟགས་་
སྟོན་ཚུལ་ཐོར་བསྡུས་》ལས་གྲུབ་རྟགས་བཅུ་པ་ལས། “ ཡང་གྲུབ་
དབང་འཁོར་བཅས་བཞག་བྲ་དཀར་མོར་བྱོན་གནས་མདུན་དེར་་་་་
སྒར་བཏབ། ཉིན་གཅིག་ཡབ་རྗེ་གཟིམ་གུར་ནང་སྐུ་ཁེར་བུར་
བཞུགས་སྐབས། རང་འཇབ་བུས་གུར་འདབས་བཀྱགས་ཏེ་བལྟས་
ཚེ། ཡབ་རྗེའི་མདུན་དུ་མི་དཀར་པོ་གོས་དཀར་ཅན་ཤིན་ཏུ་མཛེས་
ལ་བརྗིད་པ། ལྭ་ཐོད་དཀར་པོ་ཅན་ཞིག་གིས་དར་ཚོན་སྣ་ལྔས་དྲིལ་
བ་ཞིག་ཡབ་རྗེ་ལ་འབུལ་བ་མཐོང་། ཁོང་གཉིས་གསུང་གླེང་མང་པོ་
མཛད་པ་ཐོས་ག་ལེར་མར་འོང་། ཡུད་ཙམ་ནས་རང་ཡབ་རྗེའི་
མདུན་དུ་གསོལ་ཇ་ཁྱེར་ནས། ལགས་ད་རེས་ཁྱེད་ཀྱི་མདུན་མི་
294



རྒྱལ་སྲས་རིག་པའི་རལ་གྲིའི་རྣམ་ཐར།
དཀར་པོ་ཞིག་ཡོད་པ་དེ་སུ་རེད་ཞུས་ཚེ། འོ་རལ་གྲི་འདྲེ་མིག་ཁྱོད་
ཀྱིས་མི་བལྟ་དགུ་བལྟ། མི་མཐོང་དགུ་དེ་མཐོང༌། ད་བཟང་བཟང་
གསུང་ནས་གནམ་ལྕགས་ཀྱི་ཕུར་པ་ཞིག་རུམ་ནས་ཕུད་དེ། འདི་
བཞག་བྲ་ལྷ་རྩེས་ང་ལ་ཕུལ་བ་རེད་འདི་ཁྱོད་རང་གི་སྐལ་བ་ཡིན་་་་་
པས་སྐྱེད་ཕུར་གྱིས་གསུངས་ནས་རང་ལ་གནང་བ་ངོ་མཚར་བའི་་་་
རྣམ་པར་ཐར་བའོ།” ཞེས་གསུངས་སོ། །
དགུང་ལོ་སོ་བདུན་པ་མེ་སྟག་(སྤྱི་ལོ་1866)ལོར། སྐྱབས་མགོན་
རིན་པོ་ཆེ་མི་ཉག་དར་མདོ་རུ་སྐུ་གཤེགས། དེ་ནས་མདོ་དྲི་མེད་
གྲགས་པ། ཉེ་གནས་འོད་ཟེར་མཐའ་ཡས། ཨ་བུ་ཡེ་ཤེས་རྡོ་རྗེ།
རྒྱལ་སྲས་རལ་གྲི་སོགས་ཀྱིས་སྐྱབས་མགོན་གྱི་དགུང་རྫོགས་རྒྱ་ཆེར་་་
བསྒྲུབས། གདུང་དང་རིང་བསྲེལ་ཕལ་ཆེར་ཕྱོགས་ཀྱི་སློབ་ཆེན་ལ་
དད་རྟེན་དུ་ཕུལ། ཡབ་རྗེའི་སྐུ་གདུང་མཆོད་རྟེན་སོགས་བཞེངས་
སོ། །སྐྱབས་མགོན་སྐུ་གཤེགས་ནས་མདོ་སྒར་གྱི་བདག་པོ་གཙོ་བོ་
རལ་གྲི་ཁོང་གིས་མཛད། ཡབ་ཆེན་གྱི་ཕྱག་སྲོལ་ལྟར་མ་ཧཱ་སྐྱིད་ལུང་
དགོན་པ་དང་། ལའུ་ཐང་དགོན་པ། གར་ནང་དཀར་མཛའ་རི་
ཁྲོད། རྒྱལ་རོང་ཀམཆོག་དགོན་སོགས་སུ་གདན་ས་མཛད་ཅིང་
བསྟན་འགྲོའི་དོན་མཛད་དེ་བཞུགས་སོ། །ཡང་འགའ་ཞིག་གི་
བཤད་སྲོལ་ལྟར་ན། སྐྱབས་མགོན་སྐུ་གཤེགས་རྗེས་རལ་གྲི་མི་ཉག་
སྐྱེར་ནང་དགོན་དུ་གདན་ས་མཛད་དེ་རྒྱུན་དུ་བཞུགས་ཞེས་ཟེར།
རལ་གྲི་སྐྱེར་ནང་དགོན་དུ་བཞུགས་པར་མངོན་ཡང་། གདན་ས་
295



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གཙོ་བོ་གར་ནང་དཀར་མཛའ་རི་ཁྲོད་དང་ལའུ་ཐང་དགོན་པ་་་་་་
སོགས་ཡིན་པ་འདྲ་སྟེ། （དགུ་རོང་སྐུ་ཕྲེང་སྔ་ཕྱིའི་རྣམ་ཐར་》ཀན་
སུའུ་མི་རིགས་དཔེ་སྐྲུན་ཁང་གིས་སྤྱི་ལོ ༡༩ ༧༤ལོར་བསྐྲུན་པའི་ལྡེབ་
༡༣༩ན། “སྡེ་དགེ་དགོན་ཆེན་ནས་རུ་དམ་ཨོ་རྒྱན་བསམ་གཏན་
ཆོས་གླིང་དུ་བྱོན། མཁན་པོ་སྐལ་ལྡན་མཆོག་དང་ལྷན་དུ་དཀར་
མཛའ་རི་ཁྲོད་དང་དེ་ནས་རྒྱ་རོང་དུ་ཕེབས།” ཞེས་དང་། ཡང་
ལྡེབ་༡༤༠“ རྒྱལ་སྲས་རལ་གྲི་ཚང་དང་ལྷན་དུ་མཁན་པོ་མཆོག་ལས་
དམ་ཆོས་མང་དུ་མནོས། ཡབ་སྲས་འབྲལ་མི་ཕོད་པ་བཞིན་དུ་རང་
ཡུལ་དུ་ཆས་སྐབས། རྒྱ་རོང་རྫོང་འགག་རྒྱལ་པོས་གདན་དྲངས་ཞུ་
པ་ལྟར་རྒྱལ་པོ་འཁོར་བཅས་ལ་ཚེ་དབང་སྩལ།” ཞེས་པས་རལ་གྲི་
སྐབས་དེར་དཀར་མཛའ་རི་ཁྲོད་ན་གདན་ས་སྐྱོང་བཞིན་བཞུགས་་་
པ་གསལ་ལོ། །སྐྱབས་མགོན་སྐུ་གཤེགས་རྗེས་རལ་གྲི་ལའུ་ཐང་
དགོན་དུ་ཡུན་རིང་བཞུགས་པར་མངོན་ཏེ། རལ་གྲིས་ལའུ་ཐང་
དགོན་པའི་བླ་སྤྲུལ་རྣམས་ལ་དགོན་པ་འདི་གནས་སྤར་དགོས་པའི་་་
ལུང་བསྟན་མང་དུ་གསུངས། འོན་ཀྱང་རལ་གྲིའི་བཀའ་ལྟར་དགོན་
པ་དུས་ཐོག་ཏུ་སྤར་མ་ཐུབ་པས། ཐེངས་གཅིག་རལ་གྲིས་དགོན་
པའི་ཉེ་འདབས་སུ་གུར་ཞིག་ཕུབ། དགོན་པའི་རྟེན་གསུམ་རྩ་ཆེན་
རྣམས་དེར་གདན་དྲངས། ཞག་འགའི་མཚམས་སུ་ས་འགུལ་བྱུང་
བས་དགོན་པ་དེ་འཇིག དེ་ནས་རལ་གྲིའི་བཀའ་ལྟར་དགོན་པའི་
གཡས་ཟུར་ན་ཐང་ཆེན་ཞིག་ཡོད་པའི་གནས་དེར་དགོན་པ་སྤོས།
296



རྒྱལ་སྲས་རིག་པའི་རལ་གྲིའི་རྣམ་ཐར།
དེང་སྐབས་ཀྱང་དགོན་པའི་ཤུལ་དང་ལྕགས་རི་རལ་བ་སོགས་་་་་་་
གནས་སོ། །མ་ཟད་དགོན་པའི་བླ་གྲྭ་རྣམས་ཀྱི་ཞལ་ནས་རལ་གྲི་
དགོན་དེར་སྐུ་གཤེགས་གསུངས། རལ་གྲིའི་སྐུ་གདུང་མཆོད་རྟེན་
ཡིན་ཟེར་བའི་ས་རྡོ་ལས་གྲུབ་པའི་མཆོད་རྟེན་ཞིག་ཀྱང་བཞུགས་སོ།།
དགུང་ལོ་སོ་བརྒྱད་པ་མེ་ཡོས་(སྤྱི་ལོ་1867) ལོར། ཡབ་རྗེའི་
དངུལ་གདུང་བཞེངས་པའི་མཐུན་རྐྱེན་སྣ་ཚོགས་བསྒྲུབས། དངུལ་
གདུང་དེ་རིག་འཛིན་འཇིགས་མེད་གླིང་པའི་གདན་ས་ཚེ་རིང་་་་་་
ལྗོངས་སུ་བཞག གཞན་ཡང་སྐྱབས་མགོན་གྱི་སློབ་ཆེན་ཨ་བུ་ཡེ་ཤེས་
རྡོ་རྗེས་ས་རྡོ་ལས་སྐྱབས་མགོན་གྱི་སྐུ་གདུང་སྲིད་ན་མཐོ་བ་ཞིག་མི་་་
ཉག་སྐྱེར་ནང་དགོན་དུ་བཞེངས། མཆོད་རྟེན་དེ་ཤིན་ཏུ་ཆེ་ཞིང་རི་
དང་མཉམ་པ་ལྟ་བུ་ཞིག་བཞེངས་པར་གྲགས། དེང་སྐབས་སྐུ་གདུང་
དེའི་ཤུལ་ཏུ་སྐྱེར་ནང་དགོན་པའི་མདོ་དབང་བཞེངས་འདུག་གོ །
རལ་གྲི་དང་ཨ་བུ་སོགས་སྒར་གཞི་གཅིག་ཡིན་པས། རལ་གྲིས་
གདུང་རྟེན་དེ་བཞེངས་པ་ལ་ཐུགས་ཁུར་རྒྱ་ཆེར་བཞེས་ཡོད་པ་སྨོས་་
ཅི་དགོས། སྐྱབས་མགོན་རིན་པོ་ཆེ་སྐུ་གཤེགས་རྗེས་ཨ་བུས་སྐྱེར་
ནང་དགོན་པའི་གདན་ས་གཙོ་བོར་བསྐྱངས་ནས་བཞུགས། དེང་
སྐབས་ཀྱང་སྐྱེར་ནང་དགོན་ན་ཨ་བུའི་བླ་བྲང་གི་ཁང་ཤུལ་ཡོད་དོ། །
དགུང་ལོ་ཞེ་ལྔ་པ་ཤིང་ཁྱི་(སྤྱི་ལོ་1874)ལོར། ཁྲོ་ཟུར་དྷརྨ་བཛྲ་
སྙུན་གཞི་ཚབས་ཆེན་བཞེས་པས། རྒྱལ་སྲས་རལ་གྲི་མཆོག་མི་ཉག་
སེང་གེ་དགོན་དུ་གདན་དྲངས། ཁོང་གིས་དྲག་པོ་དཔལ་ཆེན་
297



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འདུས་པའི་སྒྲུབ་པ། མ་མགོན་གཡུལ་མདོས། མཁའ་འགྲོའི་བསུ་
ཟློག་སོགས་སྐུ་རིམ་མཛད་དོ། །ལོ་དེར་ཁྲོ་ཟུར་དྷརྨ་བཛྲ་སྐུ་གཤེགས།
རྒྱལ་སྲས་རལ་གྲི་དང༌། མདོ་དྲི་མེད་གྲགས་པ། ཨ་བུ་ཡེ་ཤེས་རྡོ་རྗེ་
སོགས་གདན་དྲངས། ལྷ་སྒང་ཁྲི་པ། ཨ་བ་བླ་མ། དོམ་ལུང་སྤྲུལ་སྐུ།
དཔལ་རིའི་ཁྲི་པ། སྐྱེར་ནང་ཁྲི་པ། ལྕམ་པ་གསང་སྔགས། ཨ་བླ་རྡོ་
རྗེ་རྒྱལ་མཚན། ཕྱུག་མོའི་ཁྲི་པ། མཁར་པ་སྤྲུལ་སྐུ། བ་གནས་སྤྲུལ་ .
སྐུ། ཇི་ར་མཁན་པོ། བྲག་མཁར་ཁྲི་པ། ར་ཤར་སྤྲུལ་སྐུ། སྒར་རྗེ་བླ་
མ། རྒྱ་སྡེ་རབ་གསལ། སྐུ་རྒྱབ་མཁན་པོ། མགར་ཐར་ཁྲི་པ། ལའུ་
ཐང་སྤྲུལ་སྐུ། ཅག་སྟོང་སྤྲུལ་སྐུ། སྤྱི་ལུག་ཁྲི་པ། ཀ་བཞི་ཁྲི་པ། རྒྱ་
སྡེ་འོད་གསལ། ཨ་ཁྲོ་བླ་མ་བློ་བཟང༌། སྐྱེར་ནང་འགྱུར་མེད་ལྷུན་
གྲུབ། རི་ཁུད་སྤྲུལ་སྐུ། སྟོང་སྐོར་སྤྲུལ་སྐུ། འདྲ་པ་སྤྲུལ་སྐུ། རྩ་ར་བླ་
མ་སོགས་བླ་སྤྲུལ་རྒྱ་ཕྲག་མང་པོ་གདན་དྲངས། རྒྱལ་སྲས་རལ་གྲི་
དང༌། སྤྲུལ་སྐུ་སྲོང་བཙན། སྤྲུལ་སྐུ་རིགས་ལྡན་རྡོ་རྗེ། བགནས་
མཆོག་སྤྲུལ་བཞིས་གདུང་བླ་མཛད་དོ། །ཕྱོགས་འདུས་ཀྱི་བླ་སྤྲུལ་
རྣམས་ལ་ཡོན་འབུལ་སྐབས། རྒྱལ་སྲས་རལ་གྲི་ལ་བརྒྱ་ཚན་གཅིག་
དང་ཉེར་བདུན་གྱི་འབུལ་བ་དང་། གཞན་བླ་སྤྲུལ་རྣམས་ལ་ཉེར་
ལྔའི་ཚན་དང་། བཅུ་གསུམ་ཚན་གྱི་འབུལ་བ་ཕུལ་འདུག དེའི་ཕྱིར་
སྐབས་དེར་ཤར་མི་ཉག་གི་ཕྱོགས་ན་རྒྱལ་སྲས་རལ་གྲི་ཁོང་བླ་མ་ཆེ་་་
ཤོས་ཀྱི་གྲས་ཡིན་པ་རྟོགས་ནུས་སོ། །རལ་གྲིས་ཀྱང་དྷརྨ་བཛྲ་གྱི་
གདུང་མཆོད་ལ་དར་དང༌། ཞྭ་སྣམ། ཝ། རས་བུབས། རྟ་གཅིག་
298



རྒྱལ་སྲས་རིག་པའི་རལ་གྲིའི་རྣམ་ཐར།
བཅས་ཕུལ་ཡོད་དེ། དྷརྨ་བཛྲ་གྱི་ཆོས་བདག་གམ་ཉེ་གནས་སྒ་མི་
ཕམ་བསྟན་པའི་རྒྱལ་མཚན་གྱིས་མཛད་པའི་《ཡུལ་ཤར་ཕྱོགས་སུ་་་
བྱུང་བའི་རྫོགས་ཆེན་རྣལ་འབྱོར་པ་མངའ་བདག་དྷརྨ་བཛྲ་གྱི་རྣམ་་་
ཐར་དཔག་བསམ་ཡོངས་འདུའི་ལྗོན་བཟང་》བྲིས་མ་ལས་ལྡེབ་་་་་་
༢༨ ༦པའི་ཉིན་ན། “སྤྲུལ་སྐུ་རལ་གྲི་ཚང་ཕེབས་ནས་དྲག་པོ་དཔལ་
ཆེན་འདུས་པའི་སྒྲུབ་པ་ཚད་ལྡན། མ་མགོན་གཡུལ་མདོས། མཁའ་
འགྲོའི་བསུ་ཟློག་སོགས་བསྒྲུབས།” ཞེས་དང༌། ཡང་ལྡེབ་༣༤༠ པའི་
ཉིན་ན། “སྤྲུལ་སྐུ་རལ་གྲི་དཔོན་སློབ་བཅུ་ཕྲག་གིས་ཞི་ཁྲོ་ངན་སོང་
སྦྱོང་བ་དང་། སྤྲུལ་སྐུ་སྲོང་བཙན་དཔོན་སློབ་བཅུ་ཕྲག་གིས་ཞི་ཁྲོ་
དགོངས་པ་རང་གྲོལ་དང༌། སྤྲུལ་སྐུ་རིགས་ལྡན་རྡོ་རྗེ་དཔོན་སློབ་
བཅུག་ཕྲག་གིས་ཁྲོ་ཆུའི་ཕུར་པ་དང་། བ་གནས་སྤྲུལ་སྐུ་དཔོན་སློབ་
བཅུ་ཕྲག་གིས་ཐུགས་རྗེ་ཆེན་པོ་སྡུག་བསྔལ་རང་གྲོལ་གྱི་སྒོ་ནས་སོ་་་་
སོར་རང་རང་གིས་སྦྱིན་སྲེག་ཕུལ།” ཞེས་དང༌། ཡང་ལྡེབ་
༣ ༤༦པའི་སྲིབ་ན། “སྤྲུལ་པའི་སྐུ་རལ་གྲིའི་མདུན་ལ་དར། སྐུ་འདྲ། །
དབུ་མ་རྩ་ཤེས། མེ་ལོང་། ཌ་རུ། རྡོར་དྲིལ། མཎྜལ། བུམ་པ་ཆ།
སྒྲོ་མདོང་ཆ། སྨན་རཀ་ཆ། རླུང་མེ་ཐོད་སྐྱེད་ཆ། བདུན་ཚར།
གཏོར་ཆ། སྤོས་འཛིན། བདུན་སྐོང་། གདན་ཁེབས། གསེར་ཞལ།
ལི་སྡེར། གསོལ་ཏམ། རྒྱ་གླིང་ཆ། དུང་དམར་ཆ། དུང་དཀར་ཡ།
ཕུད་སྐོང་། སྦུག་ཆལ། གོས་ཡུག་སྨུག ནག དམར། ལྗང་། འཇའ་
ཁྲ། གསེར་ཆུ་མ། ལིང་ཡུག་དཀར་སེར་དམར་ལྗང་མཐིང་། དར་
299



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དཀར་སེར་དམར་ལྗང་སྔོ། མགོ་སྣམ་ལྗང་། དམར། རས་ཡུག་
དཀར་སེར་དམར་ལྗང་སྔོ། དམར་ཁྲ་ཡུག སྔོ་ཁྲ་འགའ་རས་ཡུག
ཕྲེང་བ། སྟོད་འགགས་དམར་པོ་རྒྱན་དྲུག ཕྲུག་སྔོ་ནག་བུབས།
སེར་པོ་བུབས། ལི་དམར་བུམ། དམར་སྨུག་བུབས། ཐག་ཁྲ། གོས་
ཆེན་གསོལ་ཁུག རྫབ་ཕོར་དངུལ་ཤན། དཀར་ཡོལ་བཀྲ་ཤིས་
རྟགས་བརྒྱད། དཀར་སྡེར། ཏམ་བྷེ། ཟི་ལུང་བར་བུ། ཤེལ་མིག་
གོས་ཆེན་སྟན་ཁེབས། རྒྱ་གྲི། ཁག་སྡེར། ཏོང་སྐུད་ཕོན་དམར།
ནག རྣ་རྒྱན། བྱུ་རུ་སྒོར། གཡུ་སྒོར། གཟི། སྤོས་ཤེལ། ར་གན།།
དངུལ་གའུ། གློ་ཟུང་ཆ། བཅུ་ཚར་ཆ། བོ་དྷི། ཁབ་ཤུབས། མེ་ཆ།
གསེར་ཤན། སོག་ལྷམ། ཤང་ལང་། རྐེད་གི། བུར་ལི། ཟངས་རྟིབ།
སྲབ་རྨེད། བུ་རམ་ཆ། རས་སྐུད་དཀར་དམར་ལྗང་མཐིང་ནག སྐེ་
ཐག་ཁྲ། སྐྱི་སྔོན་བུབ་ཕྱེད། ཞྭ་ཕྲུག ཝ་ལྤགས། སྤྲེ། སྲམ། གཡི།
སྤྱང་། གསའ། གཟིག་ལྤགས། རག་སྐྱོགས། ཟངས་སྐྱོགས། ལྕགས་
འགུ་ཁེབས་ལྡན། ཇ་ཚགས། སྡུད་པ། ཐབ་ཤུབས། ཇ་ཁུག བར་
བུ། མར་ཕོར། སྡེར་བདུན་ཆ། མེ་མདའ། རྫས་ཁུག གཙོ་སྒམ་ཆ།
ཆིབས་སྒ་ཆ་ཚང་། རྟ་ཆིབས། རོལ། དྲེའུ། མཛོ། མཛོ་མོ། འབྲི།
གཡག དངུལ་སྲང་ལྔ། མཐའ་དཀར་བཅས་ཁྱོན་བསྡོམས་བརྒྱ་དང་
ཉེར་བདུན་ཕུལ།” ཞེས་གསུངས་སོ། །
དགུང་ལོ་རེ་ལྔ་པ་ཤིང་རྟ་(སྤྱི་ལོ་1894)ལོར། རིགས་སྲས་མདོ་
ཁམས་གསུམ་ཟིལ་གནོན་དགྱེས་པ་རྡོ་རྗེ་སོགས་དམ་ལྡན་རྣམས་ལ་
300



རྒྱལ་སྲས་རིག་པའི་རལ་གྲིའི་རྣམ་ཐར།
ཕ་ཆོས་ཐུགས་ཐིག་དབང་ཁྲིད་སོགས་གནང་། རིགས་སྲས་སོགས་
སློབ་བུ་རྣམས་ལ་དབང་གི་བྱིན་རླབས་ཀྱི་རྟགས་ངོ་མཚར་ཅན་བྱུང་་
ཡོད་དོ། །མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་
༥ པའི་སྲིབ་ན། “ ཤིང་ཕོ་རྟ་ལོར་ཡབ་རྗེ་ཆོས་ཀྱི་རྗེས། །བཀའ་
དབང་སྨིན་གྲོལ་ཟབ་མོའི་སྒོ་འཕར་ཕྱེས། །ལུས་ངག་ཡིད་ལ་བྱིན་
ཕེབས་སྣང་བ་འགྱུར། །མཐའ་བརྟེན་བཀྲ་ཤིས་རྫས་རྟགས་དངོས་
སུ་བསྩལ།།” ཞེས་གསུངས་སོ། །
དགུང་ལོ་དྲུག་ཅུ་རེ་དྲུག་པ་ཤིང་ལུག་(སྤྱི་ལོ་1895)ལོར། གོང་
ཞུས་ལྟར་དགུ་རོང་ཨོ་རྒྱན་འཇིགས་བྲལ་ཆོས་དབྱིངས་རྡོ་རྗེ་དགུང་་་
ལོ་བཅུ་དགུ་ཆུ་སྦྲུལ་( སྤྱི་ལོ་1893)ལོར་གྲྭ་སར་ཕེབས། རྫོགས་ཆེན་
མཁན་པོ་སྐལ་ལྡན་སོགས་བསྟེན་ཏེ་བཞུགས། དགུང་ལོ་ཉེར་གཅིག་
པ་ཤིང་ལུག་( སྤྱི་ལོ་1895)ལོར་རྫོགས་ཆེན་མཁན་པོ་སྐལ་ལྡན་དང་་་་
ཕྱོགས་གཅིག་དཀར་མཛའ་རི་ཁྲོད་དུ་ཕེབས། རལ་གྲི་ཚང་དང་
གདོང་འཛོམས། སྐབས་དེར་རལ་གྲི་ཚང་གིས་དཀར་མཛའ་རི་ཁྲོད་
ལ་གདན་ས་མཛད་དེ་བཞུགས་ཡོད་པ་རྟོགས་ནུས་སོ། །རལ་གྲི་སྐུ་
གཤེགས་སྐབས་མདོ་རིན་པོ་ཆེ་སྐུ་ན་ཤིན་ཏུ་ཕྲ་བ་དང་། རལ་གྲིའི་
བཙུན་མོ་རག་བཟའ་རིག་བྱེད་དབང་མོ་ཉིད་སྐྱེར་ནང་དགོན་ལ་་་་་་
ཐུགས་ཞེན་ཆེབས། རལ་གྲི་སྐུ་གཤེགས་རྗེས་དཀར་མཛའ་རི་ཁྲོད་
དམ་དཀར་མཛའི་དགོན་འདི་རིམ་གྱིས་སྟོང་ཡོད་པར་མངོན་ནོ། །
301



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཞི་པ། སྐུ་གཤེགས་པའི་སྐོར།
དགུང་ལོ་རེ་བདུན་པ་མེ་སྤྲེལ་(སྤྱི་ལོ་1896) ལོར། ཐུགས་ཐིག་
གི་ཆོས་སྐོར་མཐའ་དག་གི་དབང་ལུང་ཁྲིད་གསུམ་དང་བཀའ་་་་་་་
གཏད་སྨོན་ལམ་དང་བཅས་པ་སྲས་ལ་གནང་། ཐུགས་ཐིག་བསྟན་
པའི་བདག་པོར་མངའ་གསོལ། དེ་ནས་ལོ་དེའི་ཟླ་བ་༡༢་པའི་ཚེས་
༡ ༣ ལ་རལ་གྲིས་གཟུགས་སྐུའི་བཀོད་པ་ཆོས་དབྱིངས་སུ་བསྡུས།
རོལ་མོའི་སྒྲ་དང་འོད་ཟེར་སྣ་ཚོགས་འཕྲོ་བ་དང༌། ས་གཡོ་བ། མེ་
ཏོག་བཞད་པ་སོགས་འཕགས་ཆེན་སར་གཤེགས་པའི་རྟགས་མཚན་
དུ་མ་བྱུང་ཡོད་དེ། མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》
ལྡེབ་༦པའི་ཉིན་ན། “མེ་སྤྲེལ་རང་ལོ་བདུན་དུས་ཡབ་རྗེ་ཡིས། །
རང་ལུགས་ཐུགས་ཐིག་རྣམ་གསུམ་སྙིང་ཐིག་བཅས། །བསྟན་པའི་
གཉེར་གཏད་བཀའ་རྒྱ་གཏད་རྒྱ་བཀྲོལ། །མ་འོངས་ལུང་བྱང་མང་
གསུངས་ཞི་བར་གཟིམས། །སྒྲ་འོད་ས་གཡོས་དགུན་ཡང་མེ་ཏོག་
འཁྲུངས། །འཕགས་ཆེན་སར་བརྙེས་རྟགས་མཚན་དུ་མ་བསྟན། །
ཀུན་མཁྱེན་ཡབ་སྲས་མར་མི་དྭགས་གསུམ་གྱི། །བཀའ་གཏེར་དག་
སྣང་ཆུ་བོ་གཅིག་ཏུ་འདྲེས། །ཉེ་བརྒྱུད་གདམས་པའི་ཕ་ཕོག་བདག་
ལ་ཐོབ།” ཞེས་གསུངས་སོ། །མདོ་ཟླ་གསལ་དབང་མོས་མཛད་པའི་
《མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》ལས། “རེ་
302



རྒྱལ་སྲས་རིག་པའི་རལ་གྲིའི་རྣམ་ཐར།
བདུན་བཞེས་པའི་རྒྱལ་ཟླའི་ཚེས་བཅུ་གསུམ་ལ་རྣམ་པར་སྣང་་་་་་
མཛད་བྱོན་ཅིག་ཅེས་པའི་སྒྲ་དང་བཅས་ཞི་དབྱིངས་སུ་གཤེགས།
སྐུ་གདུང་བཞུ་པའི་ཚེ་སྤྲིན་དཀར་འབྲུག་གི་གཟུགས་ལྟ་བུ་སྟེང་དུ་་་་
འཁོར་ཞིང་གནམ་ས་བར་སྣང་ཀུན་འཇའ་ཁ་དོག་སྣ་ཚོགས་པའི་དྲྭ་་
བས་སྦྲེལ་བ་དང་། སྟག་མའི་མེ་ཏོག་དུས་གཅིག་ཏུ་བཞད་པ་སོགས་
ངོ་མཚར་བའི་ལྟས་མང་ངོ༌།།” ཞེས་གསུངས་སོ། །
ཐོག་མར་ཐོས་པ་བཙལ་བས་མདོ་རྒྱུད་ལུང་གིས་ཕྱུག །
བར་དུ་ཡབ་ཆེན་དམ་པའི་ཞབས་ཏོག་འབའ་ཞིག་བརྩོན། །
ཐ་མར་གདུང་རྒྱུད་བསྐྲུན་ཏེ་ཕ་ཆོས་རྣམ་པར་སྤེལ། །
སྦས་པའི་རྣལ་འབྱོར་བདེ་ཆེན་རལ་གྲི་མཆོག་ལ་འདུད། །
303



༄༅། །མདོ་ཁམས་གསུམ་ཟིལ་གནོན་དགྱེས་
པ་རྡོ་རྗེའི་རྣམ་ཐར།
མཁྱེན་པས་ཤེས་བྱའི་དཀྱིལ་འཁོར་ཐུགས་སུ་ཆུད། །
བརྩེ་བས་འགྲོ་རྣམས་ཐར་བའི་གྲོང་དུ་ཁྲིད། །
ནུས་པས་མ་རུང་དྲེགས་ཚོགས་དམ་ལ་བཏགས། །
མཁྱེན་བརྩེ་ནུས་པའི་བདག་ཉིད་ཁྱོད་ལ་འདུད། །
དང་པོ། མཚམས་སྦྱོར་གྱི་སྐོར།
མདོ་རིན་པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེ་ནི།
སྐྱབས་མགོན་ཡེ་ཤེས་རྡོ་རྗེའི་གདུང་རབས་རིམ་བྱོན་གྱི་ཁྲོད་ན་་་་་་་
འཕྲིན་ལས་དང་སྙན་པའི་གྲགས་པ་ཆེ་ཤོས་ཡིན། སྐྱབས་མགོན་
རིན་པོ་ཆེའི་ཕྱག་སྲོལ་ལྟར་གནས་ཡུལ་ངེས་མེད་དུ་བགྲོད་དེ་སྒྲུབ་པ་
ཉམས་ལེན་དང་། སྙིང་ཐིག་དང་ཐུགས་ཐིག་རྣམ་གསུམ་གྱི་བསྟན་
པ་ཕྱོགས་ཀུན་ཏུ་སྤེལ་ཞིང་། སྐྱབས་མགོན་རིན་པོ་ཆེའི་གདན་ས་
རྣམས་ཞིག་གསོ་དང་དར་སྤེལ་རྒྱ་ཆེར་མཛད། མི་དང་མི་མ་ཡིན་གྱི་
གདུལ་བྱ་ནམ་མཁའི་སྐར་ཚོགས་ལྟ་བུ་བྱུང་ཡོད་པས། ཁོང་ལ་རྣམ་
ཐར་བ སམ་གྱིས་མི་ཁྱབ་པ་བརྗོད་རྒྱུ་ཡོད་པ་སྨོས་མ་དགོས་མོད། །
304



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
འོན་ཀྱང་ཐུགས་སྲས་བུ་ཆེན་རྣམས་ཀྱིས་ཁོང་གི་རྣམ་ཐར་གསལ་་་་་
རྒྱས་རྫོགས་གསུམ་དང་ལྡན་པ་ཞིག་བཀོད་ཐུབ་མེད་པས། འདིར་
ཁོང་གི་རྣམ་ཐར་རྒྱས་པ་ཞིག་འབྲི་ཁུལ་བྱས་ན་རྟོག་བཟོ་དང་ནོར་་་་་
འཁྲུལ་གྱི་ལམ་དུ་འགྲོ་བ་ལས་མེད་པས། འདིར་ཁོང་གི་རང་རྣམ་
《མདོ་སྨད་ཡུལ་སྐྱེས་སྔགས་བན་དགྱེས་པ་རྡོ་རྗེའི་སྐྱེས་རབས་ཉེར་་་
བསྡུས་མེ་ཏོག་ཕྲེང་མཛེས་》དང་། མདོ་རིན་པོའི་གཅུང་སྤྲུལ་སྐུ་
རང་བྱང་མཆོག་གིས་མཛད་པའི་（ རྣམ་ཐར་གསོལ་འདེབས་བྱིན་་་་་
རླབས་ཆར་རྒྱུན་》དང༌། མདོ་ཟླ་གསལ་དབང་མོས་མཛད་པའི་
《མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》སོགས་ལ་བརྟེན་
ནས་འོག་ཏུ་མདོར་བསྡུས་ཤིག་འགོད་པར་བྱའོ། གོང་གི་མདོ་རིན་
པོ་ཆེའི་《རང་རྣམ་མེ་ཏོག་ཕྲེང་མཛེས་》ནི། དགུང་གྲངས་ཞེ་
བརྒྱད་མེ་གླང་ལོར་མཛད་འདུག ལྡེབ་༤༣ བཞུགས། ལྡེབ་འབྲིང་
ཞིག་ཡིན། བརྗོད་བྱ་གཙོ་བོ་ནི་དང་པོ་རང་རྣམ། གཉིས་པ་ཞལ་
གདམས། གསུམ་པ་མ་འོངས་ལུང་བསྟན་དག་བཀོད་འདུག་གོ །
རྣམ་ཐར་འདི་མདོ་རིན་པོ་ཆེ་ཞལ་བཞུགས་སྐབས་པར་ཤིང་བརྐོས་་་
ཡོད་པར་གསལ་ཏེ། པར་བྱང་སྨོན་ཚིག་ལས། “ རྒྱལ་བསྟན་དར་
རྒྱས་འགྲོ་བའི་བདེ་དཔལ་འབྱོར། །གང་སྐུ་འཕོ་མེད་རྡོ་རྗེའི་གཞིར་
བཞུགས་ནས། །འཕྲིན་ལས་འོད་དཀར་སྣང་བས་ས་གསུམ་ཁྱབ། །
དགེ་ལེགས་གྲགས་པའི་སྣང་བ་འབར་གྱུར་ཅིག” ཅེས་ཚིག་ཤོ་ལོ་ཀ་་་་
འདིས་རྟོགས་ནུས་སོ། །པར་ཤིང་དེ་རིག་གསར་གྱི་སྐབས་སུ་མི་
305



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མངོན་པའི་དབྱིངས་སུ་ནུབ་ཟིན། འོན་ཀྱང་རྣམ་ཐར་པར་མ་ཞིག་
མདོ་ཟླ་གསལ་དབང་མོའི་ཕྱག་ཏུ་སོན་ཞིང༌། ཁོང་གིས་བསྐྱར་པར་
མང་དུ་བྱས་ནས་ཕྱོགས་སོ་སོར་སྤེལ་ཡོད་དོ། །གཞན་ཡང་མདོ་རིན་
པོའི་གཅུང་སྤྲུལ་སྐུ་རང་བྱང་མཆོག་གིས་（ རྣམ་ཐར་གསོལ་འདེབས་
བྱིན་རླབས་ཆར་རྒྱུན་》ཞེས་བྱ་བ་ཞིག་བརྩམས་འདུག རྣར་ཐར་
དེའི་དཔེ་རྒྱུན་གོང་ཞུས་ལྟར་མི་མངོན་པའི་དབྱིངས་སུ་ནུབ་ཟིན་་་་་
མོད། འོན་ཀྱང་མདོ་ཟླ་གསལ་དབང་མོའི་ཐུགས་ཐོག་ནས་ཆ་ཚང་
བར་ཡི་གེར་ཕབ་འདུག རྣམ་ཐར་འདི་འོག་ཏུ་ལུང་འདྲེན་གྱི་ཚུལ་
དུ་འགོད་རྒྱུ་ཡིན། མདོ་ཟླ་གསལ་དབང་མོས་རབ་བྱུང་བཅུ་བདུན་
པ་མེ་གླང་(སྤྱི་ལོ་1997)ལོར་མཛད་པའི་（མདོ་ཚང་གི་བརྒྱུད་པའི་་
རྣམ་ཐར་མདོར་བསྡུས་》དང་། མེ་ཁྱི་( སྤྱི་ལོ་2006)ལོར་（མདོ་
རིན་པོ་ཆེའི་རྣམ་ཐར་བསྡུས་པ་》ཞེས་པ་ལས་མདོ་རིན་པོ་ཆེའི་རྣམ་
ཐར་བསྡུས་པ་གཉིས་བཞུགས། མདོ་རིན་པོ་ཆེའི་གདན་ས་རྨེ་བ་
དགོན་པའི་མཁན་པོ་ཧོར་ཚང་བསམ་གཏན་ནས་རབ་བྱུང་བཅུ་་་་་་
བདུན་པའི་ཤིང་ཁྱི་(སྤྱི་ལོ་1994)ལོར་བརྩམས་པའི་《 གདན་ས་ཆེན་
པོ་དར་རྒྱས་བྱམས་ཆེན་ཆོས་འཁོར་གླིང་གི་གདན་རབས་ནོར་བའི་་་
བང་མཛོད་》ཅེས་པའི་ལྡེབ་༢༩ ༨ པའི་སྲིབ་ན་མདོ་རིན་ཆེའི་རྣམ་་་
ཐར་བསྡུས་པ་ཞིག་བཞུགས། བརྗོད་བྱ་རང་རྣམ་དང་ཕལ་ཆེར་
འདྲ། འོན་ཀྱང་གདན་ས་དར་རྒྱས་བྱམས་ཆེན་གླིང་བཏབ་ཚུལ་
རྒྱས་པར་བཞུགས། དེ་མིན་ཁོང་ལ་རྣམ་ཐར་བྲིས་པ་བདག་གིས་མ་
306



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
མཐོང་ངོ་། །
གཉིས་པ། སྐུ་ཕྲེང་རིམ་བྱོན་གྱི་མཚན་གྱི་སྐོར།
སྤྱིར་སློབ་དཔོན་པདྨའི་སྤྲུལ་པ་ཡིན་པ་དང་། བྱེ་བྲག་དུ་སྔོན་
འདས་པའི་བསྐལ་བའི་དུས་སུ་ལུང་བསྟན་རྡོ་རྗེ་ཞེས་པའི་རྣམ་སྤྲུལ་
དང་། བསྐལ་བ་ཉིས་ལྡན་གྱི་དུས་སུ་བྲམ་ཟེ་དཔལ་རབ་ལྡན་ཞེས་
པ་དང་། དེ་ནས་བོད་ཀྱི་རྒྱལ་རབས་ཉེར་བདུན་པ་ལྷ་ཐོ་ཐོ་རི་སྙན་
ཤལ། ཆོས་རྒྱལ་ཁྲི་སྲོང་ལྡེའུ་བཙན་གྱི་སྲས་གཉིས་པ་མུ་རུམ་བཙད་
པོ། དྭགས་སྟོད་སྔགས་འཆང་རྡོ་རྗེ་རབ་བརྟན། སངས་རྒྱས་ལྷ།
སྙིང་པོ་སྣང་མཛད། གཏེར་སྟོན་སངས་རྒྱས་གླིང་པ། རྡོ་གྲུབ་ཀུན་
བཟང་གཞན་ཕན། སྐྱབས་མགོན་ཡེ་ཤེས་རྡོ་རྗེའི་སྲས་ཤེས་རབ་མེ་
འབར། མདོ་དྲི་མེད་གྲགས་པའི་འོད་ཟེར། དེའི་ཡང་སྲིད་མདོ་རིན་
པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེ་ཡིན་ནོ། །མདོ་རིན་
པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༣ པའི་སྲིབ་ན། “རྒྱལ་
ཀུན་སྤྱི་མྱེས་ཀུན་བཟང་གདོད་མའི་མགོན། །སྟོན་འཁོར་དབྱེར་
མེད་རིགས་ལྔ་གངས་ཅན་མཚོ། །རྩོལ་མེད་རང་བྱུང་རྫུས་སྐྱེས་པདྨ་
འབྱུང་། །རྣམ་རོལ་གར་བསྒྱུར་སྤྲུལ་པ་དཔག་ཏུ་མེད། །སངས་རྒྱས་
བྱང་སེམས་བླ་མ་མི་དཔོན་ཚུལ། །སྔགས་འཆང་གཏེར་སྟོན་གྲུབ་
ཐོབ་བཙུན་པའི་ཆས། །འཁྲུལ་ཞིག་ཕོ་མོ་བྱ་བྲལ་ཐ་མལ་གཟུགས། །
307



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྤྲུལ་པ་ཡང་སྤྲུལ་བྱེ་བ་ཕྲག་བརྒྱ་ཡོད། །དེ་ཡི་ཆར་གཏོགས་དགྱེས་
པ་རྡོ་རྗེ་ང༌། །འདས་དུས་བསྐལ་པར་ལུང་སྟོན་རྡོ་རྗེ་ཟེར། སྐུ་
གསུམ་ཞིང་དུ་འགྲོ་འདུལ་སྣ་ཚོགས་སྤྲུལ། །བརྟན་གཡོ་སྣོད་བཅུད་
ཐམས་ཅད་དགེ་བས་གསོས། །གཉིས་ལྡན་འོག་ཏུ་བྲམ་ཟེ་དཔལ་
རབ་ལྡན། །བོད་རྗེ་སྙན་ཤལ་རྒྱལ་པོར་སྐྱེས་གྱུར་ཏེ། །བོད་ཁམས་
སེམས་ཅན་ཐམས་ཅད་ཆོས་ལ་བཀོད། །རྒྱལ་བསྟན་བསྐལ་བརྒྱར་
སྐྱོང་བའི་སྨོན་ལམ་ཐེབས། །མུ་རུམ་བཙད་པོ་རྡོ་རྗེ་རབ་བརྟན་
དང༌། །བྷུདྡྷ་དྭེ་ཝ་སྙིང་པོ་སྣང་མཛད་མིང་། །སངས་རྒྱས་གླིང་པ་
ཀུན་བཟང་གཞན་ལ་ཕན། །ཤེས་རབ་མེ་འབར་བྷི་མ་ལ་ཀིརྟི། །རྣམ་
རོལ་དུ་མའི་ལུས་བཟུང་སྤྲུལ་བའི་སྐུ། །ཁམས་གསུམ་འགྲོ་ལ་ཐེག་
ཆེན་ཆོས་སྟོན་ཅིང་། །རཱ་ཛ་དམ་སྲི་ཟིལ་གནོན་ཚར་གཅོད་མཛད། །
དྲག་པོའི་རིག་འཛིན་དགྱེས་པ་རྡོ་རྗེ་སྟེ།" ཞེས་གསུངས་སོ། །
གསུམ་པ། སྐུ་འཁྲུངས་པའི་སྐོར།
ཡབ་སྐྱབས་མགོན་གྱི་སྲས་བདེ་ཆེན་རིག་པའི་རལ་གྲི་དང་།
ཡུམ་རག་བཟའ་རིག་བྱེད་དབང་མོ་གཉིས་ཀྱི་སྲས་སུ་རབ་བྱུང་བཅོ་
ལྔ་པའི་ལྕགས་སྟག་(སྤྱི་ལོ་1890）ལོའི་ཟླ་བ་༤པའི་ཚེས་༨ ལ་ཁམས་་་
མི་ཉག་ལྕགས་ལ་རྒྱལ་པོའི་ས་ཆ་ལྷ་སྒང་གི་ཡུལ་བཞག་བྲའི་གནས་་་་
མདུན་སྐྱེར་ནང་ངམ་སྐྱིད་སྣང་དགོན་དུ་ངོ་མཚར་བའི་བལྟས་དུ་མ་་
308



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
དང་བཅས་ཏེ་སྐུ་འཁྲུངས། དེའང་སྐྱབས་མགོན་རིན་པོ་ཆེ་སོགས་
སྐྱེས་ཆེན་དུ་མས་རབ་གནས་མཛད་མྱོང་ཡོད་པའི་སྐྱེར་སྣང་དགོན་་་
པའི་སྐུ་རྟེན་བྱིན་རླབས་ཅན་སློབ་དཔོན་པདྨའི་རྒྱལ་ཚབ་ཀྱི་དྲུང་་་་
ནས། ཡབ་རྗེ་རལ་གྲི་མཆོག་གིས་གསོལ་བ་ཡང་ཡང་བཏབ་པས།
རིགས་སྲས་འདི་ཡུམ་རིག་བྱེད་དབང་མོའི་ལྷུམས་སུ་ཞུགས། ལྷུམས་
སུ་ཞུགས་མ་ཐག་ཏུ་དྲག་པོ་ལྷ་གསུམ་ལུས་དང་གྲིབ་བཞིན་འགྲོགས་་
པ་དང་། ཡུམ་ལ་མཐོང་སྣང་དང་ཏིང་འཛིན་གྱི་ཉམས་སྣང་དཔག་
ཏུ་མེད་པ་རྒྱུན་དུ་བྱུང་བ། རྨི་ལམ་དུ་དཔལ་ཆེན་ཁྲོ་བོའི་ཞལ་
གཟིགས་དང་རྡོ་རྗེའི་གཤོག་པའི་འུར་སྒྲས་གཉིད་ལས་བསླངས་པ།
ཉིན་མཚན་ཁོར་ཡུག་ཀུན་ཏུ་ལྷ་སྔགས་ཏིང་འཛིན་ངང་བདེ་ཆེན་་་་་
འཕོ་འགྱུར་མེད་པར་འབྱམས་ཀླས་པ་སོགས་ཡ་མཚན་ཆེ་བའི་ལྟས་
མང་བྱུང་ཡོད་དེ། མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》
ལྡེབ་༤པའི་ཉིན་ན། “ རྔ་ཡབ་པདྨ་འོད་གླིང་ཕོ་བྲང་ནས། །ཨོ་རྒྱན་
ཐུགས་བསྐྱེད་བྷ་ར་ཧི་ཡི་ལུང༌། །ཐུགས་ཐིག་བསྟན་པ་ཕྱི་དར་
དགོས་ཆེད་ལྟར། །འཁྲུངས་པའི་ཡུལ་ནི་མདོ་སྨད་ཙི་ནའི་ཕྱོགས། །
ལྷ་དགའ་ཇོ་བོའི་ཉེ་ཆར་སྐྱིད་སྣང་ཞེས། །གསར་རྙིང་མཁས་གྲུབ་དུ་
མས་བྱིན་རླབས་གནས། །པདྨའི་སྐུ་ཚབ་གསུང་བྱོན་དྲུང་དེ་རུ། །
ཡབ་རྗེ་རིག་པའི་རལ་གྲིས་ཐུགས་བསྐྱེད་ལྟར། །རིགས་སྔགས་
རིགས་ཀྱི་ཐིག་ལེ་འཛིན་པའི་སྣོད། །པདྨ་ཀུ་རུ་ཀུལླེ་དབང་མོ་ཡི། །
ལྷུམས་སུ་བདེ་སྟོང་འོད་གསལ་ངང་ནས་ཞུགས། །དྲག་པོ་ལྷ་གསུམ་
309



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལུས་དང་གྲིབ་བཞིན་འགྲོགས། །ལུས་བསྐྱེད་མ་ལ་དེ་དུས་མཐོང་
སྣང་དང་། །ཏིང་འཛིན་ཉམས་སྣང་དཔག་ཏུ་མེད་པ་བྱུང་། །དཔལ་
ཆེན་ཁྲོ་བོའི་ཞལ་གཟིགས་རྟག་ཏུ་རྨིས། །རྡོ་རྗེའི་གཤོག་པའི་འུར་
སྒྲས་གཉིད་ལས་བསླངས། །ཉིན་མཚན་ཁོར་ཡུག་ལྷ་སྔགས་ཏིང་
འཛིན་ངང༌། །བདེ་ཆེན་འཕོ་འགྱུར་མེད་པར་འབྱམས་ཀླས་སོགས། །
ཀུན་གྱི་ཡ་མཚན་ཆེ་བའི་ལྟས་མང་མངོན། །རྒྱ་བོད་རིག་འཛིན་མང་
པོས་ལུང་བསྟན་བཞིན། །ལྕགས་སྟག་ས་ག་ཟླ་བའི་དུས་སྟོན་ཉིན། །
རྣམ་གསུམ་རྟག་ཏུ་དགེ་བའི་ལྟས་བཟང་བཅས། །བཀྲ་ཤིས་མཚན་
དཔེས་སྤྲས་པའི་གཟུགས་སྐུ་བཙས། །མིག་སྟོང་ལྡན་པའི་གཡེལ་
མེད་བྱ་ར་མཛད།” ཅེས་གསུངས་སོ། །མ་ཡི་མངལ་ན་བཞུགས་
པའི་སྐབས་སུ། རྫོགས་ཆེན་དགེ་མང་མཆོག་སྤྲུལ་སྐུ་འཕྲེང་གཉིས་
པ་ཐུབ་དབང་བསྟན་པའི་ཉི་མས་མདོ་དྲི་མེད་གྲགས་པའི་ཡང་སྲིད་་
དུ་ངོས་འཛིན་མཛད། ཁོང་གིས་བཀའ་རྟགས་ཤོ་ལོ་ཀ་གཉིས་
གནང་ཡོད། དེའང“ དྲི་མེད་དགའ་རབ་དཔའ་བོ་ཐོད་ཕྲེང་རྩལ། །
ཀུན་གཟིགས་པདྨ་དབང་ཆེན་ཧེ་རུ་ཀ །ཡེ་ཤེས་རྡོ་རྗེར་བདག་ཉིད་
བི་མ་ལའི། །གསང་གསུམ་ནུས་པའི་བྱིན་རླབས་ཆར་ཆེན་ཕོབས། །
ཟིལ་གནོན་དགྱེས་པ་རྡོ་རྗེ་དབང་བསྐུར་བས། །རིག་འཛིན་རྩལ་
འཆང་དགོངས་པའི་གཏེར་གྲོལ་ཏེ། །འཆི་མེད་རིག་འཛིན་སར་
བཞུགས་པད་འབྱུང་དང་། །དབྱེར་མེད་འཕྲིན་ལས་འགྲོ་དོན་
མཐར་ཕྱིན་ཤོག” ཅེས་བསྔགས་བརྗོད་དང་བཅས་ཏེ་མདོ་དྲི་མེད་
310



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
གྲགས་པའི་ཡང་སྲིད་དུ་ངོས་འཛིན་མཛད། ཟིལ་གནོན་དགྱེས་པ་
རྡོ་རྗེ་ཞེས་མཚན་གྱི་ཅོད་པན་མངའ་གསོལ་བའོ། །སྤྲུལ་སྐུ་རང་བྱང་
གིས་མཛད་པའི་（ རྣམ་ཐར་གསོལ་འདེབས་》ལྡེབ་༢ པའི་ཉིན་ན།
“བཀའ་བབས་བརྒྱུད་འཛིན་བྱང་ཆུབ་རྡོ་རྗེ་ཡི། །རླབས་ཆེན་སྨོན་
པའི་ཐུགས་བསྐྱེད་སྨིན་པ་ལས། །རིགས་ཀྱི་སྲས་མཆོག་ཤེས་རབ་མེ་
འབར་དེས། །བསམ་བཞིན་སྲིད་ཁམས་རྒྱ་མཚོར་བསྟན་འགྲོའི་དོན།
བསྙེལ་བ་མེད་པར་སྲིད་མཐའི་བར་ཉིད་དུ། །སེམས་དཔའ་ཆེན་
པོའི་སྙིང་སྟོབས་དང་ལྡན་པས། །མཁའ་ཁྱབ་ཡེ་ཤེས་དྲྭ་བའི་སྒྱུ་
འཕྲུལ་ནི། །བསམ་མི་ཁྱབ་པར་འགྱེད་དེར་གསོལ་བ་འདེབས། །
ཐབས་མཆོག་བདེ་ཆེན་རིག་པའི་རལ་གྲི་ཡིས། །ཤེས་རབ་ལྷན་སྐྱེས་
བདེ་སྟོང་རོལ་བ་ལས། །ཨེ་ཝཾ་ཟུང་འཇུག་དྷ་ཀཱིའི་མཁའ་དབྱིངས་
སུ། །ཆོས་ཀྱི་མྱུ་གུ་རིགས་ཀྱི་ཐིག་ལེར་བསྐྲུན། །ལྔ་ལྡན་གཟིགས་པ་
དམ་པའི་རྗེས་འགྲོ་ཞིང་། །ཀུན་མཁྱེན་ཡབ་སྲས་བརྒྱུད་པ་རིན་པོ་
ཆེས། །ཐུགས་བསྐྱེད་དུས་སྨིན་གྱུར་ལ་གསོལ་བ་འདེབས། །ལྷུམས་
སུ་ཞུགས་པའི་མཛད་པ་བསྟན་ཙམ་ནས། །རུ་དམ་དགེ་མང་ཆོས་ཀྱི་
སྣང་བ་ཡིས། །བརྟན་བཞུགས་སྨོན་ཚིག་མཚན་གྱི་མངའ་གསོལ་
བཅས། །ཆེད་དུ་བསྔགས་པར་སོན་ལ་གསོལ་བ་འདེབས། །འཇམ་
དཔལ་དབྱངས་དངོས་དྲི་མེད་གྲགས་པ་ཡིས། །དེ་མ་ཐག་པའི་
དངོས་སྣང་སྤྲུལ་བྱུང་རུ། །ལྕགས་སྟག་ས་ག་ཟླ་བའི་ཡར་ཚེས་ལ། །
མངོན་སུམ་བལྟམས་པར་མཛད་ལ་གསོལ་བ་འདེབས།” ཞེས་
311



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསུངས་སོ། །སྐྱབས་མགོན་ཡེ་ཤེས་རྡོ་རྗེའི་གཏེར་ལུང་ལས།
“ ཐབས་ཀྱི་རལ་གྲིའི་རྩེ་ནས་འོད་ཟེར་འཕྲོས། །ཤེས་རབ་ས་སྦྲུལ་
སེར་མོའི་ཚང་ནང་དུ། །རྒྱ་སྟག་རྒྱ་ཡི་གཉའ་གནོན་སྐྱེས་བུ་འཁྲུངས།”
ཞེས་གསུངས་སོ། །མདོ་ཟླ་གསལ་དབང་མོས་མཛད་པའི་（མདོ་
རིན་པོ་ཆེའི་རྣམ་ཐར་བསྡུས་པ་》ལས། “ གདུང་རུས་ནི་མགོ་ལོག་
ཆོས་སྐོར་བསོད་ནམས་འཕན་གྱི་ཆུང་མ་དང་གཉན་ཆེན་ཐང་ལྷའི་་་
འཕྲུལ་སྲས་གྲུབ་དབང་མདོ་མཁྱེན་བརྩེ་རིན་པོ་ཆེ་དེའི་རིགས་སྲས་་་
རྒྱལ་སྲས་རིག་པའི་རལ་གྲི་ཞེས་གྲུབ་པའི་རིག་འཛིན་ཆེན་པོ་དེ་་་་་་
དང་། ཡུམ་ནི་ལྡོང་ཤུལ་ཆེན་བཅོ་བརྒྱད་ཀྱི་ནང་ཚན་རག་ཤུལ་ཏེ་
ཉག་སྐེད་རྒྱལ་པོའི་མདའ་དཔོན་ཨ་བདུད་ཀྱི་སྤུན་རག་ཤུལ་ཚེ་རིང་་
དོན་འགྲུབ་ཀྱི་བུ་མོ་མཁའ་འགྲོའི་རྣམ་འཕྲུལ་རིག་བྱེད་དབང་མོ་་་་་
ཞེས་མཚར་སྡུག་གི་གྲགས་པ་འབར་བ་དེ་ཉིད་ཀྱི་ལྷུམས་སུ་ཞུགས།”
ཞེས་གསུངས་སོ། །
བྱིས་པའི་དུས་ནས་སྐྱེས་བུ་ཆེན་པོའི་མཚན་ཉིད་ཡོངས་སུ་ཚང་
བ། ཤེས་རབ་ཀྱི་རྩལ་རབ་ཏུ་འབར་བ། སྙིང་རྗེའི་གཞན་དབང་དུ་
གྱུར་པ། སེམས་ཅན་གྱི་སྲོག་གཅོད་པ་སོགས་མཐོང་ན་དེ་མ་ཐག་ཏུ་
སྤྱན་ཆབ་འཐོར་ཞིང་ཐུགས་སྐྱོ་ཚད་མེད་མཛད་པ། སྔོན་གྱི་བག་
ཆགས་སད་པས་ཉིན་གྱི་དུས་སུ་ཆོས་ཐམས་ཅད་སྒྱུ་མ་དང་རྨི་ལམ་་་
ལྟ་བུའི་ཉམས་སྣང་འཆར་བ་དང༌། མཚན་གྱི་དུས་སུ་འོད་གསལ་མི་
རྟོག་པའི་ངང་དུ་ཁོ་ན་གནས་པ། ཀུན་མཁྱེན་འཇིགས་མེད་གླིང་པ།
312



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
མཁྱེན་བརྩེ་ཡེ་ཤེས་རྡོ་རྗེ་སོགས་ལྷག་པའི་ལྷ་དུ་མའི་ཞལ་གཟིགས་་་
ཤིང་རྗེས་སུ་འཛིན་པ། གཟའ་མཆོག་རཱ་ཧུ་ལ་སོགས་ཆོས་སྐྱོང་སྲུང་
མ་རྣམས་བྲན་བཞིན་འཁོར་ཞིང༌། མགོན་སྐྱབས་དང་སྡོང་གྲོགས་
མཛད་པ་སོགས་རྣམ་ཐར་བསམ་གྱིས་མི་ཁྱབ་པ་མངའ་སྟེ། མདོ་
རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༥པའི་ཉིན་ན། “
ཆུང་ངུ་ཉིད་ནས་སྔོན་བསགས་ལས་འཕྲོ་སད། །ཉིན་སྣང་འོད་
གསལ་སྒྱུ་མ་རྨི་ལམ་འབྱོངས། །མཚན་སྣང་ཡེ་ཤེས་འོད་སྣང་རྩོལ་
མེད་འཆར། །གཉིད་དུ་ཡུར་ཚེ་རེ་འགའ་ཉིན་ལྟར་གསལ། །ལས་
སྨོན་མཐུས་བསྐྱེད་ཀུན་མཁྱེན་རྒྱལ་བའི་དབང་། །སྐྱབས་རྗེ་ཡབ་
སྲས་བརྒྱུད་པའི་ཐུགས་རྗེས་བཟུང༌། །དད་དང་སྙིང་རྗེས་བདག་
རྒྱུད་ཡོངས་སུ་གཏམས། །སྲིད་ལས་ངེས་པར་འབྱུང་བའི་སྐལ་བར་
ལྡན།” ཞེས་གསུངས་སོ། །གོང་གི་རྣམ་ཐར་གསོལ་འདེབས་》
ལྡེབ་༢ པའི་སྲིབ་ན། “ཆུང་ངུ་ཉིད་ནས་ཐེག་ཆེན་རིགས་སད་ཅིང་། །
སྔོན་གནས་རྗེས་དྲན་སྨོན་ལམ་མཐུ་བཙན་པས། །དྲང་སྲོང་བྲམ་ཟེ་
སྐྱེས་ཆེན་ཕྲེང་བ་རུ། །ཤ་ཁྲག་སྡིག་ཟས་སྤངས་ལ་གསོལ་བ་
འདེབས། །སྐུ་མཆོག་དྲག་པོའི་ལྷ་གསུམ་འདུ་འབྲལ་མེད། །དབྱངས་
དང་གསལ་བྱེད་འགགས་མེད་རང་སྒྲ་སྒྲོག །ཉིན་མཚན་འོད་གསལ་
སྣང་བ་ཧྲིག་གེར་གནས། །གསུམ་རྫོགས་རྡོ་རྗེའི་སྐུ་ལ་གསོལ་བ་
འདེབས།” ཞེས་གསུངས་སོ། །
དགུང་ལོ་གསུམ་པ་ཆུ་འབྲུག་(སྤྱི་ལོ་1892)ལོར། འཕགས་པ་
313



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྤྱན་རས་གཟིགས་ཀྱིས་མངོན་སུམ་དུ་ཞལ་གཟིགས་དབང་བསྐུར།
ཐུགས་རྒྱུད་བྱིན་གྱིས་བརླབས་པས། འགལ་རྐྱེན་བར་ཆད་སོགས་མི་
མཐུན་ཕྱོགས་ཐམས་ཅད་ལས་རྣམ་པར་རྒྱལ་ཞིང༌། སྔོན་གྱི་བག་
ཆགས་སད་པའི་སྟོབས་ཀྱིས་རི་བྲག་ལ་ཐོགས་མེད་དུ་བགྲོད་པ་་་་་་
སོགས་རྫུ་འཕྲུལ་བསམ་གྱིས་མི་ཁྱབ་པ་སྟོན་པ། ལྐོག་གྱུར་རྣམས་
སྒྲིབ་མེད་དུ་གཟིགས་ཤིང་ལུང་སྟོན་པ། གཞན་གྱིས་སྲོག་གཅོད་པ་
མཐོང་ན་ཤིན་ཏུ་འཇིགས་ཤིང་སྙིང་རྗེ་བཟོད་མེད་དུ་སྐྱེ་བ། ཤ་ཁྲག་
གི་ཟས་ལ་ཞེན་པ་གཏིང་ནས་བྲལ་བ་སོགས་ངོ་མཚར་བའི་ལྟ་སྤྱོད་་་་
འབའ་ཞིག་གི་ངང་དུ་གནས་ཏེ། མདོ་རིན་པོ་ཆེའི་《རང་རྣམ་མེ་
ཏོག་ཕྲེང་མཛེས་》ལྡེབ་༥ པའི་ཉིན་ན། “ ལོ་གསུམ་ལོན་ཚེ་ལོ་ཀི་ཤྭ་
ར་ཡི། །བརྩེ་བས་བདག་བསྐྱངས་བར་ཆད་གཡུལ་ལས་རྒྱལ། །ཞལ་
མཇལ་གསུང་ཐོས་དབང་བསྐུར་བྱིན་གྱིས་བརླབས། །དེ་དུས་དགྲ་
གདོན་དུག་གི་འཇིགས་སོགས་བརྒལ། །རྟེན་གྲོགས་མེད་པར་རི་
བྲག་ཁང་ཁྱིམ་བགྲོད། །སྔོན་གནས་རྗེས་དྲན་ལེགས་ཉེས་བསྟན་
ལུང་སྨྲ། །ཁྱད་པར་གཞན་སྲོག་གཅོད་པའི་ལས་ལ་སྐྲག །ཤ་ཁྲག་
ཟས་ལ་ཞེན་པ་གཏིང་ནས་ལོག” ཞེས་གསུངས་སོ། །མདོ་ཟླ་གསལ་
དབང་མོས་མཛད་པའི་（མདོ་རིན་པོ་ཆེའི་རྣམ་ཐར་བསྡུས་པ་》
ལས། “རྡོ་གྲུབ་དབང་འཇིགས་མེད་འཕྲིན་ལས་འོད་ཟེར་དེ་ཉིད་གློ་
ནད་ཀྱིས་བསྙུངས་ཏེ་འདས་ལ་ཉེ་སྐབས་རྔོན་པ་ཞིག་གིས་གནའ་བ་་
ཞིག་བསད་དེ་དེའི་ཤ་བླ་མའི་མདུན་དུ་ཕུལ་ནས་རི་དྭགས་གནའ་་་་
314



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
བའི་ཤ་འདི་གློ་ནད་ལ་ཕན་རབས་སྨན་པ་ཞིག་གིས་བཤད་བྱུང་བས་
ཉིད་ཀྱི་སྙུན་གཞི་ལ་ཕན་དུ་རེ་ནས་ཆེད་དུ་བསད་པ་ཡིན་པས་་་་་་་
གསོལ་རོགས་མཛོད་ཞུས་པས། ཁོའི་རེ་བ་རྫོགས་ཕྱིར་ཅུང་ཟད་
གསོལ། ཁོང་གི་ཐུགས་ལ་ངའི་སྐྱེ་འདིར་སེམས་ཅན་གྱི་ཤ་ཟོས་པ་
གྲངས་ཀྱིས་མི་ཆོད། ད་འཆི་རན་ལ་སླེབས་དུས་ཀྱང་ངའི་ཆེད་དུ་
བསད་པའི་ཤ་ཟ་དགོས་པ་བྱུང་བས། ད་ཕན་གསང་སྔགས་རྡོ་རྗེ་
ཐེག་པའི་ལམ་རྣམ་པར་དག་པའི་ཚོགས་འཁོར་གྱི་སྐབས་མ་་་
གཏོགས་སེམས་ཅན་གྱི་ཤ་ཁྲག་ཟ་བ་འཐུང་པ་འབག་པ་སོགས་ཅུང་
ཟད་ཀྱང་མི་བྱེད་པར་ཤོག་ཅིག དམ་བཅའ་འདི་དུས་ད་ལྟ་བཞིན་
དྲན་པར་ཤོག་ཅིག་ཅེས་སོགས་ཀྱིས་སྨོན་ལམ་དམ་བཅའ་མཛད་དེ་་་
ང་རང་གི་ཐུགས་ཀྱི་སྤྲུལ་པ་གང་ཡིན་པ་དེས་ཤ་ཁྲག་ཟས་ལ་ལོངས་་་
སུ་མི་སྤྱོད་དོ་ཞེས་ཐུགས་དམ་བཅས་པ་རྗེ་དེའི་ཐུགས་ཀྱི་སྲས་མཆོག་
གྲུབ་དབང་མཆོག་ལའང་ཐུགས་སྤྲུལ་གང་ཡིན་པ་དེ་ཉིད་ཀྱི་སྲས་སུ་་་
འཁྲུངས་འོང་ཞེས་ལུང་བསྟན་པ་བཞིན་མགོན་དེའི་ཐུགས་སྤྲུལ་དམ་
པ་རིགས་སྲས་ཤེས་རབ་མེ་འབར། དེ་ཉིད་ཀྱི་ཡང་སྤྲུལ་རིག་འཛིན་
དྲི་མེད་གྲགས་པ། དེའི་ཡང་སྤྲུལ་ཟིལ་གནོན་དགྱེས་པ་རྡོ་རྗེ་སྟེ་རྡོ་
གྲུབ་དབང་ནས་བརྩིས་པའི་མདོ་རིན་པོ་ཆེ་སྐུ་ཕྲེང་བཞི་པའོ།།”
ཞེས་གསུངས་སོ། །
315



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཞི་པ། ཡབ་རྗེའི་དྲུང་ནས་སྙིང་ཐིག་དང་ཐུགས་
ཐིག་གི་དབང་ཁྲིད་བཞེས་པའི་སྐོར།
དགུང་ལོ་ལྔ་པ་ཤིང་རྟ་(སྤྱི་ལོ་1894)ལོར། ཡབ་རྗེ་རིག་པའི་
རལ་གྲིའི་དྲུང་ནས། སྙིང་ཐིག་དང་ཐུགས་ཐིག་སོགས་དབང་ལུང་
ཁྲིད་གསུམ་གྱི་གདམས་པ་རྣམས་བཞེས། སྐབས་དེར་ཁོང་ལ་དབང་
གི་བྱིན་རླབས་ཞུགས་ཏེ་དབང་གི་ལྷ་ཚོགས་རྣམས་སྐུ་ལུས་ལ་དངོས་་
སུ་བབས་ནས་ལུང་སྟོན་དང་གར་སྒྱུར་བ་སོགས་ངོ་མཚར་བའི་་་་་་
མཛད་པ་སྣ་ཚོགས་བྱུང་པ་དང་། མཐར་དབང་ལྷ་རྣམས་ཀྱིས་བཀྲ་
ཤིས་པའི་ལྷ་རྫས་དུ་མ་དངོས་སུ་བསྩལ་བ་སོགས་ངོ་མཚར་གྱི་ལྟས་
བསམ་གྱིས་མི་ཁྱབ་པ་བྱུང་ཡོད་དོ། །ལོ་དེར་སྲིང་མོ་ཚེ་འཛིན་
དབང་མོ་སྐུ་འཁྲུངས། སྔ་འགྱུར་ཡོ་ག་གསུམ་གྱི་ཆོས་ལ་འཇུག་པའི་
རྟེན་འབྲེལ་ལེགས་པར་འགྲིགས་སོ། །མི་ཉག་དཔལ་རི་དགོན་པའི་
མཁན་པོ་འོད་གསལ་ཉི་མ་མཆོག་ཡོངས་འཛིན་ལ་གདན་དྲངས་ཏེ་་་
ཡི་གེ་འབྲི་ཀློག་སོགས་ལ་བརྩོན། ཐུགས་རྩོལ་ཆེར་མ་དགོས་པར་
ཚེགས་མེད་དུ་མཁྱེན་ཡོད་དེ། མདོ་རིན་པོ་ཆེའི་《རང་རྣམ་མེ་ཏོག་
ཕྲེང་མཛེས་》ལྡེབ་༥ པའི་སྲིབ་ན། “ ཤིང་ཕོ་རྟ་ལོར་ཡབ་རྗེ་ཆོས་ཀྱི་
རྗེས། །བཀའ་དབང་སྨིན་གྲོལ་ཟབ་མོའི་སྒོ་འཕར་ཕྱེས། །ལུས་ངག་
ཡིད་ལ་བྱིན་ཕེབས་སྣང་བ་འགྱུར། །མཐའ་བརྟེན་བཀྲ་ཤིས་རྫས་
316



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
རྟགས་དངོས་སུ་བསྩལ། །ལས་ཀྱི་དབང་མོ་ཨཱ་ཡུ་དེ་ཝཱ་བཙས། །ཡོ་
གའི་ཆོས་སྒོར་བདག་ཚུད་རྟེན་འབྲེལ་འགྲིགས། །སུརྱའི་མཚན་ལས་
ཡི་གེ་འབྲི་ཀློག་བསླབས། །ཧ་ཅང་འབད་པ་མེད་པར་མཐར་ཕྱིན་
གྱུར།” ཞེས་གསུངས། གོང་གི་（རྣམ་ཐར་གསོལ་འདེབས་》ལྡེབ་
༣ པའི་ཉིན་ན། “དགུང་གྲངས་ལྔ་ནས་འབྲི་ཀློག་ཡི་གེའི་རིགས། །
ཆེད་དུ་རྩོལ་བས་ངལ་བ་མ་དགོས་པར། །སློབ་པའི་བཤེས་ཀྱིས་བརྡ་
ཙམ་བསྟན་པས་ཀྱང་། །ཇི་བཞིན་ཐུགས་ཆུད་མཛད་ལ་གསོལ་བ་
འདེབས།།” ཞེས་གསུངས་སོ། །
དགུང་ལོ་བདུན་པ་མེ་སྤྲེལ་(སྤྱི་ལོ་1896)ལོར། ཡབ་རྗེ་རལ་གྲི་
ཉིད་ཞིང་གཞན་དུ་གཤེགས་དགོས་པའི་མཁའ་འགྲོའི་བརྡ་རྟགས་་་་
བྱུང་བས། ཡབ་རྗེ་རལ་གྲི་ནས་སྙིང་ཐིག་དང་ཐུགས་ཐིག་གསུམ་གྱི་
དབང་ལུང་གི་གཏད་རྒྱ་དང་བཀའ་རྒྱ། ཉེ་བརྒྱུད་གདམས་པའི་
མན་ངག་ཡོངས་སུ་རྫོགས་པ་སྲས་ལ་གཏད། ཐུགས་ཐིག་བསྟན་
པའི་བདག་པོར་མངའ་གསོལ་ཏོ། །ལོ་དེའི་ཟླ་བ་༡༢པའི་ཚེས་
༡༣ ལ་ཡབ་རྗེ་རལ་གྲི་ཞིང་གཞན་དུ་གཤེགས། དེ་ནས་ཁོང་ཕ་ཆོས་
ཐུགས་ཐིག་རྣམ་གསུམ་དང་མདོ་སྒར་གྱི་བདག་པོར་གྱུར་ཡོད་དེ།
མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༦པའི་ཉིན་
ན། “མེ་སྤྲེལ་རང་ལོ་བདུན་དུས་ཡབ་རྗེ་ཡིས། །རང་ལུགས་ཐུགས་
ཐིག་རྣམ་གསུམ་སྙིང་ཐིག་བཅས། །བསྟན་པའི་གཉེར་གཏད་བཀའ་
རྒྱ་གཏད་རྒྱ་བཀྲོལ། །མ་འོངས་ལུང་བྱང་མང་གསུངས་ཞི་བར་
317



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
གཟིམ། །སྒྲ་འོད་ས་གཡོས་དགུན་ཡང་མེ་ཏོག་འཁྲུངས། །འཕགས་
ཆེན་སར་བརྙེས་རྟགས་མཚན་དུ་མ་བསྟན། །ཀུན་མཁྱེན་ཡབ་སྲས་
མར་མི་དྭགས་གསུམ་གྱི། །བཀའ་གཏེར་དག་སྣང་ཆུ་བོ་གཅིག་ཏུ་
འདྲེས། །ཉེ་བརྒྱུད་གདམས་པའི་ཕ་ཕོག་བདག་ལ་ཐོབ།།” ཅེས་
གསུངས་སོ། །གོང་གི་（རྣམ་ཐར་གསོལ་འདེབས་》ལས་ལྡེབ་༣ པའི་
ཉིན་ན། “ ཡབ་རྗེ་རེ་ཞིག་ཞི་བར་གཟིམ་ཉེ་བས། །སྨིན་གྲོལ་བདུད་
རྩིའི་བཀའ་རྒྱ་ལུང་རྫོགས་ཤིང་། །ཐུགས་ཐིག་སྙིང་ཐིག་བསྟན་པའི་
གཉེར་བྱང་གཏད། །རྒྱལ་ཚབ་མངའ་གསོལ་མཛད་ལ་གསོལ་བ་
འདེབས།” ཞེས་གསུངས་སོ། །
ལྔ་པ། རྡོ་གྲུབ་སྒར་དུ་གྲྭ་སར་ཕེབས་པའི་སྐོར།
དགུང་ལོ་དགུ་པ་ས་ཁྱི་(སྤྱི་ལོ་1898)ལོར། རྡོ་གྲུབ་བསྟན་པའི་
ཉི་མའི་གདན་ས་གྲུབ་ཆེན་སྒར་དུ་ཐོས་བསམ་ལ་ཕེབས། རྡོ་གྲུབ་སྐུ་
ཕྲེང་གསུམ་པ་འཇིགས་མེད་བསྟན་པའི་ཉི་མ་བླ་མར་བསྟེན་ཏེ། སྔ་
འགྱུར་མདོ་སྒྱུ་སེམས་གསུམ་གྱི་དབང་ལུང་ཁྲིད་གསུམ་གྱི་གདམས་་་
པ་དང་བཅས་པ་ལེགས་པར་བཞེས། རྒྱུད་གསང་བ་སྙིང་པོའི་
བཤད་ཁྲིད་ཀྱི་སྐབས་སུ་བླ་མས་ཁོང་ལ་གསང་སྙིང་གི་ལེའུ་དགུ་པ་་་་
དམ་ཚིག་གི་རྣམ་བཞག་ཚོགས་བཤད་གནང་དུ་བཅུག ཁོང་གིས་
འདུས་སྡེ་རྒྱ་མཚོ་ལྟ་བུའི་ཁྲོད་ནས་ཡར་བཞེངས་ཏེ་ཐུགས་ཐོག་ནས་་་
318



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
བཤད་རྒྱུགས་ཆ་ཚང་བར་ཕུལ་བས། ཀུན་ཀྱང་ངོ་མཚར་ནས་
བསྟོད་བསྔགས་ཀྱི་མེ་ཏོག་རྒྱུན་མི་ཆད་པར་མཛད། བླ་མའང་
ཐུགས་རབ་ཏུ་དགྱེས་ནས་ད་དུང་སྔ་འགྱུར་གྱི་བསྟན་པ་རིན་པོ་ཆེ་་་་
ཡུན་དུ་དར་ཞིང་གནས་པའི་རྟེན་འབྲེལ་དུ་མངོན་གསུངས་ནས་་་་་་
བསྟོད་བསྔགས་རྒྱ་ཆེར་གནང་ངོ༌། །གཞན་ཡང་གདན་ས་དེའི་
མཁན་ཆེན་རྣམ་བཞི་མགར་བ་མཁན་པོ་འཇིགས་མེད་འོད་གསལ་་་
དང༌། ཀླུ་ཤུལ་མཁན་པོ་དཀོན་མཆོག་བསྟན་པའི་སྒྲོན་མེ། སེར་
ཤུལ་མཁན་པོ་ངག་དབང་། ཨ་མྱེ་པདྨ་དམ་ཆོས་བཟང་པོ་དང་ལས་
སྤྱོད་འཇུག་དང་། དབུ་མ་འཇུག་པ། སྔོན་འགྲོའི་ཁྲིད་སོགས་མདོ་
སྔགས་ཀྱི་ཆོས་དུ་མ་གསན་སྦྱོང་གནང་སྟེ་མི་ལོ་གསུམ་ལ་བཞུགས།
རྡོ་གྲུབ་བསྟན་པའི་ཉི་མ་ཐུན་མིན་གྱི་བླ་མར་གྱུར། བླ་སློབ་གཉིས་
དགོངས་དབྱིངས་གཅིག་ཏུ་འདྲེས། ཉིན་གྱི་དུས་སུ་དཔེ་ཡི་བླ་མ་
མཇལ་ཞིང༌། མཚན་གྱི་དུས་སུ་ཉམས་རྟོགས་བགྲོ་གླེང་ཁོ་ནའི་ངང་
གནས་པ་དང་། དག་པའི་སྣང་བར་ཌཱཀྐིའི་བརྡ་ཆོས་སྟོན་པ། ས་
བཅུ་ལམ་ལྔའི་ཡོན་ཏན་ཐམས་ཅད་རྒྱུད་ལ་རྫོགས་པའི་རྟོགས་པ་་་་་
སྐྱེས་སོ། །གཞན་ཡང་ཁོང་གིས་གྲྭ་ས་དེའི་མཁན་སྤྲུལ་དང་འདུས་སྡེ་
རྣམས་ལ་བཀའ་མ་ཚོགས་ཆེན་འདུས་པའི་གར་དབྱངས་ཐིག་གསུམ་
གྱི་ཕྱག་སྲོལ་གྱི་ལག་ལེན་དང་། གཏེར་མ་སྙིང་ཐིག་གི་དབང་ལུང་
ཁྲིད་སོགས་བསྩལ། སྐལ་ལྡན་གྱི་སློབ་བུ་རྣམས་ལ་དབང་གི་བྱིན་
ཕེབས་ཀྱི་རྟགས་མཚན་བསམ་གྱིས་མི་ཁྱབ་པ་བྱུང་ཡོད་དོ། །ཡུལ་
319



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དེའི་དད་ལྡན་ཕོ་མོ་རྣམས་ལ་ཆོས་འབྲེལ་དང་རིམ་གྲོ། གཤིན་པོ་
རྗེས་འཛིན་དང་། འཕོ་བ་འདེབས་པ། རོ་ལངས་བཏུལ་བ། མནན་
བསྲེག་འཕང་གསུམ་སོགས་ལས་བཞིའི་འཕྲིན་ལས་རྒྱ་ཆེར་མཛད།
འཕོ་རྟགས་ཐོན་པ་སོགས་ངོ་མཚར་བའི་བཀོད་པ་བསམ་གྱིས་མི་་་་་
ཁྱབ་པའི་སྒོ་ནས་བསྟན་འགྲོའི་དོན་ཡང་རྒྱ་ཆེར་མཛད་ཡོད་དེ།
མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༦པའི་ཉིན་་
ན། “ ས་ཁྱི་ལོ་དགུའི་ལོ་ངོར་རྡོ་ཡུལ་ནས། །བསྟན་པའི་ཉི་མའི་སྒྱུ་
འཕྲུལ་དྲྭ་བ་ནོད། །རང་ནས་དམ་ཚིག་རྣམ་བཞག་ཚོགས་གླེང་ཕུལ། །
དེ་སྐབས་ཉིན་དུས་དཔེ་ཡི་བླ་མར་མཇལ། །མཚན་མོ་ཉམས་རྟོགས་
བགྲོ་གླེང་ཁོ་ནའི་ངང་། །དག་པའི་སྣང་བར་ཌཱཀྐིའི་བརྡ་ཆོས་སྟོན། །
ས་བཅུ་ལམ་གྱི་ཡོན་ཏན་རྒྱུད་ལ་རྫོགས། །དབང་ཁྲིད་ལུང་དང་
གདམས་པ་མང་དུ་ཐོབ། །རྡོ་རྗེ་རྒྱལ་པོར་དབང་བསྐུར་གཞན་ཡིད་
དྲངས། །བཀའ་མ་ཚོགས་ཆེན་འདུས་པའི་གར་དབྱངས་ཐིག །
གཏེར་མ་སྙིང་ཐིག་དབང་ལུང་ཁྲིད་རྒྱུན་སྤེལ། །འདུས་པའི་འཁོར་
རྣམས་བྱིན་ཕེབས་རྟགས་མཚན་ངོམ། །མཁའ་ལ་དཀྱིལ་ཀྲུང་གིས་
འདུག་ཉམས་རྟོགས་འབར། །མཁའ་འགྲོས་བརྡ་བསྒྱུར་ལེགས་སྦྱར་
སྐད་བསྒྲགས་ཤིང་། །ཕལ་ཆེར་བླ་མར་ཆ་ལུགས་སྣ་ཚོགས་མཐོང་། །
གསོན་གཤིན་མང་པོ་རྗེས་བཟུང་ཆོ་ག་བསྟན། །རོ་ལངས་བཏུལ་
ཞིང་འཕོ་རྟགས་དུ་མ་ཐེབས། །སྐྱེ་འགྲོ་འབྲེལ་ཚད་ཐར་བའི་ལམ་ལ་
བཀོད། །མནན་བསྲེགས་འཕང་སོགས་ལས་བཞིའི་སྒྲུབ་རྟགས་ཐོན།།
320



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
ལྕགས་བྱི་བཅུ་གཅིག་ལོར་སོན་ཐོས་བསམ་སྦྱངས། །ཨ་བྷ་ཡ་དང་བྷ་
ཏྲའི་མིང་སོགས་ལས། །སྤྱོད་འཇུག་དབུ་འཇུག་ཕྱི་ནང་སྔོན་འགྲོའི་
ཁྲིད།” ཅེས་གསུངས་སོ། །གོང་གི་《རྣམ་ཐར་གསོལ་འདེབས་》
ལྡེབ་༣ པའི་ཉིན་ན། “ བགྲང་བྱ་དགུ་པར་རྡོ་ཡུལ་སྟོད་དུ་ཕེབས། །
གྲུབ་དབང་འཇིགས་མེད་བསྟན་པའི་ཉི་མ་ཡིས། །མདོ་རྒྱུད་སེམས་
གསུམ་གདམས་པའི་ཕ་ཕོག་བསྩལ། །ཐུགས་དགོངས་དབྱེར་མེད་
གྱུར་ལ་གསོལ་བ་འདེབས། །གཞོན་ནུ་དམ་པ་ཚུལ་ཅན་གང་དེ་
ཡིས། །མཁས་མང་འདུས་པའི་འཁོར་གྱི་དབུས་ཉིད་དུ། །དམ་ཚིག་
རྣམ་གཞག་ཚོགས་གླེང་ཆེར་གནང་བས། །མཆོག་དམན་ཀུན་ཡིད་
དྲངས་ལ་གསོལ་བ་འདེབས།” ཞེས་གསུངས་སོ། །
དགུང་ལོ་བཅུ་གཉིས་པ་ལྕགས་གླང་(སྤྱི་ལོ་1901)ལོར། རྡོ་ཡུལ་
གྲུབ་ཆེན་སྒར་ནས་ཕྱིར་མི་ཉག་སྐྱེར་ནང་དགོན་སྒར་ཐོག་ཏུ་ཕེབས།
ཡུལ་ཕྱོགས་དེའི་གྲྭ་སེར་དང་མི་སྐྱ་ཕོ་མོ་རྣམས་ལ་གང་ལ་གང་་་་་་་་
འཚམས་ཀྱི་ཆོས་ཀྱི་ཆར་སྣ་ཚོགས་ཕབ། ཐམས་ཅད་དཀར་པོ་དགེ་
བའི་ལམ་དུ་བསྒྱུར། མཆོག་དམན་བར་མ་ཀུན་ངོ་མཚར་བའི་
གནས་སུ་དྲངས། མཁས་གྲུབ་ཀྱི་གྲགས་པ་ཕྱོགས་ཀུན་ཏུ་ཁྱབ་ཡོད་
དེ། མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༧པའི་
ཉིན་ན། “ བཅུ་གཉིས་རང་ཡུལ་གདུལ་བྱར་ཆོས་ཁྲིད་བཤད། །དགེ་
བསྒྲུབ་སྡིག་སྤངས་དགེ་བསྐུལ་རྒྱ་ཆེར་གྲུབ། །ཡུལ་མི་ཐམས་ཅད་ངོ་
མཚར་དད་པ་སྐྱེས།།” ཞེས་གསུངས་སོ། ། །
321



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དྲུག་པ། རྫོགས་ཆེན་ཤྲཱི་སེང་ཧར་གྲྭ་
སར་ཕེབས་པའི་སྐོར།
དགུང་ལོ་བཅུ་གསུམ་པ་ཆུ་སྟག་(སྤྱི་ལོ་1902)ལོར། སྔ་འགྱུར་
རྙིང་མའི་གདན་ས་ཆེན་པོ་དྲུག་གི་ཡ་གྱལ་རྫོགས་ཆེན་ཤྲཱི་སེང་ཆོས་་་་
གྲྭ་ཆེན་མོར་ཕེབས། རྫོགས་ཆེན་རིན་པོ་ཆེ་སྐུ་ཕྲེང་ལྔ་པ་ཐུབ་བསྟན་
ཆོས་ཀྱི་རྡོ་རྗེ་དང་། མཁན་ཆེན་གསེར་ཁ་ཡེ་ཤེས། ལས་ཐོག་མཁན་
པོ་དཀོན་མཆོག་བློ་གསལ་སོགས་དགེ་འདུན་གྲངས་ཚང་གི་མདུན་་་་་
ནས་རབ་བྱུང་གི་སྡོམ་པ་བཞེས། མཚན་ལ་ཐུབ་བསྟན་ཡེ་ཤེས་ཆོས་
ཀྱི་རྒྱལ་མཚན་དཔལ་བཟང་པོར་གསོལ། ལོ་དེའི་ཟླ་བ་༩ པའི་ཚེས་
༡༠ པའི་ནུབ་མོ་འོད་གསལ་ཉམས་ཀྱི་སྣང་ངོར་འཕགས་པ་འཇམ་་་་
དཔལ་དབྱངས་ཡབ་ཡུམ་དངོས་སུ་བྱོན་ཏེ་བྱིན་རླབས་དབང་བསྐུར་
དང་དག་སྣང་གི་གདམས་པ་མང་དུ་གནང་། སྐབས་དེར་དག་སྣང་
གི་ཆོས་ཚན་རྣམས་ཡི་གེའི་ལམ་དུ་བཀོད། འོན་ཀྱང་དེང་སྐབས་
དག་སྣང་གི་གདམས་པ་དེ་དག་བཞུགས་པར་མི་མངོན་ནོ། །འཇམ་
མགོན་མི་ཕམ་རྣམ་རྒྱལ་རྒྱ་མཚོའི་དྲུང་ནས་མདོ་སྔགས་ཀྱི་ཆོས་མང་
དུ་བཞེས། འཇམ་མགོན་མི་ཕམ་གྱི་ཞལ་ནས་མདང་སུམ་ང་ཡི་རྨི་
ལམ་ནང་དབྱར་གྱི་རྒྱལ་མོས་གསུང་སྐད་ལན་གསུམ་བསྒྲགས་པ་་་་་
དང་། ཉི་མའི་འོད་ཀྱིས་གླིང་བཞི་གསལ་བ་སོགས་རྟགས་མཚན་
322



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
ལེགས་པ་དུ་མ་བྱུང་བས། ཁྱེད་ནི་བསྟན་འགྲོ་ལ་ཕན་པའི་མཁས་
གྲུབ་གཉིས་ལྡན་ཞིག་འོང་བར་འདུག་ཅེས་གཟེངས་བསྟོད་དང་་་་་་་
བཅས་ཏེ་རྗེས་སུ་བཟུང་ངོ༌། །རྫོགས་སྤྲུལ་སྐུ་ཕྲེང་ལྔ་པ་ཐུབ་བསྟན་
ཆོས་ཀྱི་རྡོ་རྗེ་དང་། རྒྱལ་སྲས་གཞན་ཕན་མཐའ་ཡས་ཀྱི་སྐུ་ཕྲེང་
གཉིས་པ་གཞན་ཕན་ཆོས་གྱི་སྣང་བ། ཀུན་བཟང་བདེ་ཆེན་སོགས་
ཀྱི་དྲུང་ནས་རིན་ཆེན་གཏེར་མཛོད། རྒྱལ་བ་ཀློང་ཆེན་པའི་སྙིང་
ཐིག་ཡ་བཞི། མཛོད་བདུན། ངལ་གསོ་སྐོར་གསུམ་དང་། ཀུན་
མཁྱེན་འཇིགས་མེད་གླིང་པའི་སྙིང་ཐིག་དུམ་གཉིས་སོགས་སྙིང་ཐིག་
གི་ཆོས་སྐོར་དུ་མའི་དབང་ལུང་ཁྲིད་གསུམ་གྱི་རྒྱུན་ལེགས་པར་་་་་་་
བཞེས། ཉམས་དང་རྟོགས་པ་བསམ་གྱིས་མི་ཁྱབ་པ་ཐུགས་རྒྱུད་ལ་
འཁྲུངས། གཞན་ཡང་གཞན་ཕན་ཆོས་ཀྱི་སྣང་བ་དང་། དཀོན་
མཆོག་བློ་གསལ། མི་ཉག་ཚོགས་ཤུལ་བླ་མ་ནོར་བུ་བསྟན་འཛིན་
སོགས་ཀྱི་མདུན་ནས་འདུལ་བ་དང༌། མངོན་པ་མཛོད། དབུ་མ།
ཡོན་ཏན་མཛོད། སྒྲ་དང་སྙན་ངག་བརྡ་སྤྲོད་བཅས་མདོ་སྔགས་
རིག་གནས་དང་བཅས་པ་ལ་ཐོས་བསམ་རྒྱ་ཆེར་མཛད་དེ་མི་ལོ་་་་་་
བཞིར་རྫོགས་ཆེན་ཤྲཱི་སེང་ཆོས་གྲྭར་བཞུགས། མདོ་རིན་པོ་ཆེའི་
《རང་རྣམ་མེ་ཏོག་ཕྲེང་མཛེས་》ལྡེབ་༧པའི་ཉིན་ན། “ བཅུ་གསུམ་
ལོ་ལ་ཀརྫོགས་ཕྱོགས་སུ་ཐེག །དམ་པ་རྣམས་ཀྱིས་མ་ཡི་བུ་བཞིན་
བསྐྱངས། །ཆུ་སྟག་ཧོར་ཟླ་དགུ་པའི་ཚེས་བཅུའི་ནུབ། །མཚན་སྣང་
འོད་གསལ་ཉམས་ཀྱི་སྣང་བའི་ངོར། །འཇམ་དཔལ་ཡབ་ཡུམ་
323



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དངོས་མཇལ་བྱིན་རླབས་ཐོབ། །དུས་དེར་ཟབ་མོའི་དག་སྣང་ཆོས་
ཚན་བཀོད། །འཇམ་མགོན་བླ་མ་འཇམ་དབྱངས་རྣམ་རྒྱལ་མཇལ། །
དབྱར་གྱི་རྒྱལ་མོས་རྒྱང་གླུ་ལན་གསུམ་བསྒྲགས། །རྟ་བདུན་འོད་
ཀྱིས་གླིང་བཞི་གསལ་བ་སོགས། །ཁོང་ལ་གཟིམ་ལམ་རྟགས་མཚན་
བཟང་མང་བྱུང་། །དྷརྨ་བཛྲ་ཆོས་ཀྱི་སྣང་བའི་མཚན། །ཀུན་བཟང་
བདེ་ཆེན་སོགས་ལས་རིན་གཏེར་དང་། །སྙིང་ཐིག་ཡབ་བཀའ་ཡུམ་
བཀའ་ལ་སོགས་པའི། །དབང་ལུང་ཉན་ཚེ་གསལ་ཉམས་མང་པོ་
མཐོང་། །གཞན་ཕན་དགའ་བ་དཀོན་མཆོག་བློ་གསལ་སོགས། །
མཁས་བཙུན་འགའ་ལས་འདུལ་མཛོད་གཉིས་ཀ་དང༌། །ཡོན་ཏན་
མཛོད་དང་དབུ་མ་རིགས་ཚོགས་སོགས། །མདོ་སྔགས་གཉིས་ཕྱོགས་
ཆོས་འབྲེལ་བཞག་ཚུལ་བྱས།” ཞེས་གསུངས་སོ། །གོང་གི་རྣམ་
ཐར་གསོལ་འདེབས་》ལྡེབ་༣པའི་སྲིབ་ན། “ དེ་ནས་རུ་དམ་ཨོ་རྒྱན་
གླིང་དུ་བྱོན། །རྫོགས་སྤྲུལ་ལྔ་པ་དྷརྨའི་མཚན་ཅན་སོགས། །མཁས་
གྲུབ་དུ་མའི་ཐུགས་ཀྱི་སྲས་གྱུར་ཏེ། །རྒྱུད་གསུམ་མན་ངག་རྫོགས་ལ་
གསོལ་བ་འདེབས། །མཛོད་ཆེན་བདུན་དང་ཤིང་རྟ་རྣམ་པ་གཉིས། །
དབུ་ཕར་འདུལ་མཛོད་བཀའ་དང་དགོངས་འགྲེལ་གྱི། །དྲང་ངེས་
སྡེ་སྣོད་གཙུག་ལག་མཐའ་དག་ལ། །ཐོས་བསམ་སྒྲོ་འདོགས་བཅད་
ལ་གསོལ་བ་འདེབས། །སྐབས་དེར་མཁས་གྲུབ་ཚོགས་ཀྱིས་ཞལ་
ཁྲིད་དང༌། །མ་ཚོགས་ཌཱཀྐི་ལྷག་པའི་ལྷ་སོགས་ཀྱིས། །ཞལ་གཟིགས་
ལུང་བསྟན་དག་སྣང་བརྡ་སྤྲད་པས། །དགོངས་པའི་གཏེར་མཛོད་
324



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
གྲོལ་ལ་གསོལ་བ་འདེབས། །ཐུབ་བསྟན་ཡོངས་སུ་རྫོགས་པ་སྐུ་ཡི་
དཔལ། །ཤེས་རབ་ཀློང་རྡོལ་དག་པའི་བརྡ་ཚིག་འཁྲོལ། །རྡོ་རྗེ་
འཛིན་པ་ཐུགས་ཀྱི་ཐིག་ལེར་སྨིན། །ཐུབ་བསྟན་ཡེ་ཤེས་བཟང་པོར་
གསོལ་བ་འདེབས”ཞེས་གསུངས་སོ། །གཞན་ཡང་སྐབས་དེར་རྒྱལ་
བ་ཀཿཐོག་དགོན་དང་། ཞེ་ཆེན་དགོན་སོགས་སུ་ཕེབས་ཏེ་བླ་མ་
རྣམས་ཀྱི་དྲུང་ནས་ཆོས་དང་གདམས་ངག་མང་དུ་བཞེས་པར་་་་་་་
མངོན་ཏེ། གོང་གི་《རྣམ་ཐར་གསོལ་འདེབས་》ལྡེབ་༤པའི་སྲིབ་
ན། “ གྲུབ་མཆོག་སྐུ་རྒོད་བསྟན་པའི་རྒྱལ་མཚན་ལས། །དཔེ་དོན་་་་་་
རྟགས་སོགས་བཙན་ཐབས་བརྡ་སྤྲད་པས། །ཐ་མལ་སྣང་ཤེས་
དབྱིངས་སུ་ཐིམ་གྱུར་ནས། །བརྡ་བརྒྱུད་རིག་འཛིན་བརྙེས་ལ་
གསོལ་བ་འདེབས།” ཞེས་གསུངས་པ་དང༌། མདོ་ཟླ་གསལ་དབང་
མོས་མཛད་པའི་《མདོ་ཚང་གི་བརྒྱུད་པའི་རྣམ་ཐར་མདོར་བསྡུས་》
ལས། “ཞེ་ཆེན་སྐུ་རྒོད་བསྟན་པའི་རྒྱལ་མཚན་གྱིས་དཔེ་དོན་རྟགས་
ཀྱིས་བཙན་ཐབས་སུ་ངོ་སྤྲད། དེ་ནས་སྣང་སྲིད་བླ་མར་རྟོགས།
གཞུང་ལུགས་གདམས་པར་ཤར། མཛད་དོན་གཞན་དོན་དུ་སྨིན།
གུ་དྲག་གནམ་ལྕགས་མེ་ཕྲེང་གིས་ཞལ་བསྟན། འཇམ་དཔལ་
དབྱངས་ཀྱི་ཞལ་གཟིགས་མདའ་དང་པི་ཝཾ་གཏད། ཡང་གསང་ལྷ་
མོ་རིག་འཛིན་མ་བྲན་དུ་ཉན། སྣང་སེམས་རང་དབང་ཐོབ་པས་རྫུ་
འཕྲུལ་རོལ་མོ་འཁྲོལ།” གསུངས་སོ། །
325



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བདུན་པ། རྒྱལ་མོ་ཚ་བ་རོང་དང་མི་ཉག་ལ་
བཞུགས་པའི་སྐོར།
དགུང་ལོ་བཅུ་དྲུག་པ་ཤིང་སྦྲུལ་(སྤྱི་ལོ་1905)ལོར། བདེ་ཆེན་
རིག་པའི་རལ་གྲིའི་སྲས་རྒྱལ་རོང་སོ་མང་མཆོག་སྤྲུལ་གྱིས་གདན་་་་་
ཞུས་ལྟར། སྐྱབས་མགོན་ཡེ་ཤེས་རྡོ་རྗེའི་གདུལ་ཞིང་གི་ལྷག་མར་
གྱུར་བ་མདོ་ཁམས་རྒྱལ་མོ་ཚ་བ་རོང་དུ་ཞབས་ཀྱིས་བཅགས་ཏེ་་་་་་
བསྟན་འགྲོའི་དོན་རྒྱ་ཆེར་མཛད། རྟགས་དང་རྫུ་འཕྲུལ་ལ་མངའ་
དབང་འབྱོར་བས་གདུལ་བྱ་རྣམས་ཡིད་དབང་མེད་དུ་དཀར་པོ་་་་་
དགེ་བའི་ལམ་ལ་བསྒྱུར། རོང་འབྲོག་ཐམས་ཅད་བཀྲ་ཤིས་པའི་
གནས་སུ་བཀོད། སོ་མང་རྒྱལ་པོའི་རོ་ལངས་བཏུལ་བ་དང་། བྲག་
རི་ལ་སྐུ་རྗེས་བཞག དབང་ཕྱུག་ཆེན་མོ་ཡབ་ཡུམ་འགྲུབ་པའི་
རྟགས་སུ་སྨན་རཀ་ཁོལ་ཞིང་ལུད་པ། སྒྲུབ་གཏོར་ལ་འོ་མའི་རྒྱུན་
བབས་པ་སོགས་ཡ་མཚན་པའི་རྟགས་དུ་མ་ཀུན་གྱིས་མངོན་སུམ་གྱི་་
ཡུལ་དུ་གྱུར་བ་བསྟན་ཏེ། མདོ་རིན་པོ་ཆེའི་（རང་རྣམ་མེ་ཏོག་ཕྲེང་
མཛེས》ལྡེབ་༧པའི་སྲིབ་ན། “བརྒྱད་གཉིས་ན་ཚོད་ལོན་སྐབས་
རོང་ཆེན་དང༌། །རོང་ཕྲན་ཕལ་ཆེར་བློ་སྣ་ཆོས་ལ་བསྒྱུར། བྲག་རིར་
ལུས་རྗེས་ཆ་ཚང་བཀོད་པ་དང་། །མ་ཧཱ་དེ་བ་ཡབ་ཡུམ་སྒྲུབ་རྟགས་
བརྙེས། །སྨན་རཀ་ཁོལ་ལུད་གཏོར་མ་འོད་དུ་ཞུ། །སྒྲུབ་པའི་གཏོར་
326



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
མ་འོ་མའི་རྒྱུན་བབས་སོགས། །ཡ་མཚན་རྫུ་འཕྲུལ་ཀུན་གྱི་མིག་སྔར་
སོན། ལ་ལས་ངོ་མཚར་ལ་ལས་ཅི་ཤེས་ཟེར།” ཞེས་གསུངས་སོ། །
མདོ་ཟླ་གསལ་དབང་མོས་མཛད་པའི་（མདོ་རིན་པོ་ཆེའི་རྣམ་ཐར་
བསྡུས་པ་》ལས། “ སོ་མང་རྒྱལ་པོ་རོ་ལངས་བྱས་པར་གདན་འདྲེན་
ཞུས་པས་དེར་བྱོན་ནས་གཅོད་ཐུན་ཞིག་གསུངས་ཏེ་གཡང་གཞིའི་་་་
བསྟན་པས་དེ་མ་ཐག་ཏུ་བ ཏུལ། སོ་མང་རྒྱལ་པོའི་བཙུན་མོ་ཞིག་ལ་
རྒྱལ་སྲས་རལ་གྲིའི་སྲས་གྲུབ་དབང་སྲས་མོ་མཁའ་དབྱིངས་སྒྲོལ་་་་་་
མའི་རྣམ་འཕྲུལ་སོ་མང་མཆོག་སྤྲུལ་ཞུ་བ་ཡོད་པ་དང་ཁོང་མཆེད་་་་་
གཉིས་ཐུགས་ཡིད་གཅིག་འདྲེས་སུ་གྱུར་རྗེས་སུ་མཆོག་སྤྲུལ་དེ་ཉིད་་་
ཀྱིས་ཆིབས་དྲེལ་ན་བཟའ་གསེར་འདུལ་སོགས་འབུལ་བ་རྒྱ་ཆེར་་་་་
མཛད།” ཅེས་གསུངས་སོ། ། །
དགུང་ལོ་བཅུ་བདུན་པ་མེ་རྟ་(སྤྱི་ལོ་1906)ལོར། རྒྱལ་མོ་ཚ་བ་
རོང་ནས་ཕ་ཡུལ་མི་ཉག་སྐྱེར་ནང་དགོན་སྒར་ཐོག་ཏུ་ཕེབས། ཡུལ་
དེའི་ཕ་ཝཾ་གསེར་ཕུག་( གོ་རོ་ཆུ་དཀར་）ཅེས་བྱ་བའི་གནས་སུ་སྒྲུབ་་་
ཕུག་གསར་དུ་བསྐྲུན་ཏེ་འཛིན་པ་རང་གྲོལ་སོགས་ཀྱི་བསྙེན་སྒྲུབ་ལ་་
བཞུགས་ཏེ་ཉམས་རྟོགས་བསམ་གྱིས་མི་ཁྱབ་པ་བྱུང་། གུ་རུ་དྲག་པོ་
ལྷ་ཚོགས་ཀྱི་ཞལ་གཟིགས་ཤིང་། སྡིག་པ་ར་ཙཱས་མཚན་པའི་གཏོར་
སྣོད་སྨུག་པོ་ཁྲག་ཞག་གིས་བཀང་བ་ཞིག་གནང་བ་དེ་ལྷག་ལུས་མེད་
པར་གསོལ་ཞིང་སྐུ་ལུས་ལ་བྱུགས་པས། ལྷ་ཚོགས་རྣམས་དང་
དབྱེར་མེད་གཅིག་ཏུ་གྱུར། ཞག་བདུན་གྱི་བར་ལ་འོད་གསལ་གྱི་
327



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ངང་དུ་འབྱམས་ཀླས། འཛིན་པ་རང་གྲོལ་གྱི་གདམས་པ་ལ་ཡིད་
ཆེས་གཏིང་ནས་རྙེད། མངོན་ཤེས་ཐོབ། བདེན་འཛིན་གྱི་རྟོག་པ་
ཐམས་ཅད་སྦྲུལ་གྱི་མདུད་པ་བཞིན་དུ་རང་ཞིག་ཏུ་སོང་། སྣང་
སེམས་བླ་མ་དང་དབྱེར་མེད་དུ་འདྲེས་པ་སོགས་ཉམས་རྟོགས་ཁྱད་་་
པར་ཅན་ཐུགས་རྒྱུད་ལ་འཁྲུངས། མདོ་རིན་པོ་ཆེའི་（ རང་རྣམ་མེ་
ཏོག་ཕྲེང་མཛེས》ལྡེབ་༨ པའི་ཉིན་ན། “ ཕ་ཝཾ་གསེར་ཕུག་སྒྲུབ་ཕུག་
གསར་བསྐྲུན་པར། །མཚམས་སྒྲུབ་ཞག་བརྒྱར་གནས་སྐབས་དག་
སྣང་ངོར། །སྣང་སྲིད་འོད་དམར་ཕུང་པོ་བརྡལ་ཁྱབ་ཀློང་། །འཇའ་
ཐིག་གུར་ཁྱིམ་ཟ་འོག་བཀྲམ་ལྟར་ཤར། །དེ་དབུས་དབང་དྲག་ལྷ་
ཚོགས་ཞལ་གཟིགས་ཤིང་། །བྷན་དྷ་མཆོང་སྨུག་མདོག་ངོར་ལྕགས་
སྡིག་ཅན། །ནང་དུ་ཁྲག་ཞག་གིས་བཀང་བཏུང་རེག་བྱས། །དེ་རྗེས་
དེ་ཉིད་རང་ལུས་དབྱེར་མེད་གྱུར། །ཞག་བདུན་འོད་གསལ་རོལ་
ངོར་འབྱམས་སུ་ཀླས། །འཛིན་པ་རང་གྲོལ་གདམས་པར་ཡིད་ཆེས་
རྙེད། །ཟག་བཅས་མངོན་ཤེས་ཉམས་ཆོས་ཐར་ཐོར་སོགས། །
འགོགས་མེད་རང་ཤར་རྩོལ་མེད་ལྷུགས་པར་མངོན། །ཨ་འཐས་
ཞེན་འཛིན་བསྐྱེད་རིམ་ངས་མ་སྒོམ། །སྟོང་ལྟ་མཆོག་འཛིན་རྫོགས་
རིམ་འདིའང་མེད། །འཇུར་བ ཙིར་ཁྲིག་བཅད་རྫོགས་ཆེན་ཀྱང་མི་
ཤེས། །མོས་གུས་རང་སྣང་དོན་ཀྱི་བླ་མར་འདྲེས། །ལས་འཕྲོ་བཟང་
བས་མཁས་གྲུབ་མང་པོ་མཇལ། །སྨོན་ལམ་ཐེབས་པས་ཤ་ཁྲག་སྡིག་
ཟས་སྤངས། །སྔོན་སྐལ་ཡོད་པས་ཐུགས་ཐིག་ཟབ་ཆོས་འཕྲད། །
328



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
སྦྱང་བ་སྔོན་སོང་ཉམས་རྟོགས་གོང་དུ་འཕེལ།” ཞེས་གསུངས་སོ། །
མདོ་ཟླ་གསལ་དབང་མོས་མཛད་པའི་（མདོ་རིན་པོ་ཆེའི་རྣར་
ཐར་བསྡུས་པ་》ལས། “མི་ཉག་རང་ཡུལ་དུ་ཕེབས་ཏེ་བ་ཡུལ་ཟུར་
གསུམ་ཉེ་འཁོར་གོ་རོ་ནང་ཟེར་བར་སྒྲུབ་ཕུག་ཕ་ཝཾ་གསེར་ཕུག་བྱ་་་་
བ་གསར་བསྐྲུན་མཛད་དེ་གུ་དྲག་གནམ་ལྕགས་མེ་ཕྲེང་བསྒྲུབས་་་་་་
པས་འོད་དམར་ཀློང་ནས་ཞལ་གཟིགས། བྷནྡྷ་མཆོང་མདོག་ལྕགས་
སྡིག་རི་མོ་ཅན་ནང་ཁྲག་ཞག་གིས་བཀང་བ་དངོས་གྲུབ་ཏུ་རོལ་པར་
མཛད། མཐར་ཡི་དམ་ཁོང་དང་དབྱེར་མེད་འདྲེས་ཤིང་ཞག་བདུན་
འོད་གསལ་གྱི་ངང་ལུས།” ཞེས་གསུངས་སོ། །
དགུང་ལོ་བཅོ་བརྒྱད་མེ་ལུག་ནས་བཅུ་དགུ་ས་སྤྲེལ་(སྤྱི་ལོ་1907
- 1908)ལོར། མི་ཉག་ཡུལ་གྱི་དགོན་སྡེ་དང་ཡུལ་སྡེའི་འདུས་པ་
རྣམས་ལ་ཆོས་ཀྱི་དགའ་སྟོན་མང་དུ་འགྱེད། ལྷག་པར་མི་ཉག་
བཞག་བྲའི་སྟོད་ཕྱོགས་སུ་ཉེ་བའི་གནས་ཕ་ཝཾ་གསེར་ཕུག་ནས་་་་་་་་
ཕྱོགས་འདུས་གྱི་དགེ་འདུན་རྣམས་ལ་མན་ངག་སྙིང་ཐིག་གི་ཆོས་་་་་
འཁོར་ལན་གསུམ་བསྐོར། གདུལ་བྱ་མཆོག་དམན་རྣམས་ཀྱི་རེ་བ་
རྫོགས་པར་མཛད། སྙིང་ཐིག་དང་ཐུགས་ཐིག་གི་བསྟན་པ་འཛིན་
ནུས་པའི་སློབ་བུ་མང་དུ་བྱུང་ཡོད་དོ། །གཞན་ཡང་སྡེ་བརྒྱད་ལ་
བསང་རྔན། མཁའ་འགྲོ་ལ་ཚོགས་འཁོར། འབྱུང་པོ་ལ་གཏོར་
འབུལ། མི་མིན་གདུག་པ་ཅན་རྣམས་དམ་འོག་ཏུ་བཅུག་པས། ཡུལ་
དགོན་ཐམས་ཅད་བཀྲ་ཤིས་པའི་གནས་སུ་བསྒྱུར་བ་སྟེ། མདོ་རིན་
329



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༨ པའི་སྲིབ་ན། “ རང་
ཉིད་བསྒྲུངས( བགྲང་)བྱ་བཅོ་བརྒྱད་བཅུ་དགུའི་ཚེ། །དམ་པ་གོང་
མའི་གདུལ་བྱ་ལྷག་མ་རྣམས། །སྐྱོང་བའི་རྟེན་འབྲེལ་གནད་
འགགས་མི་ཉམས་ཕྱིར། །འདུས་པ་བརྒྱ་ཕྲག་མང་པོའི་རེ་བ་
བསྐངས། །མདོ་སྨད་ས་ཡི་ཐིག་ལེ་གངས་ཅན་གནས། །སྐྱེས་ལྷ་
གཉན་པོ་དགེ་བསྙེན་བཞག་བྲ་ཡི། །གནས་ཀྱི་སྟོད་ཆར་ཉེ་བའི་ཆར་
གཏོགས་སར། །མན་ངག་སྙིང་ཐིག་ཆོས་འཁོར་ལན་གསུམ་བསྐོར། །
འབྲེལ་ཚད་དོན་ལྡན་འགྱུར་བའི་དབང་རྟགས་བསྟན། །བཟང་
འབྲེལ་དབང་པོ་རབ་འབྲིང་ཐ་མ་བཞིན། །ངན་འབྲེལ་འཁོར་བ་
མཐའ་ཅན་ལམ་ལ་བཀོད། །མི་མིན་འབྱུང་པོ་བཀའ་རྟགས་ཕྱག་
རྒྱས་བཏབས།” ཞེས་གསུངས་སོ། །གོང་གི་（རྣམ་ཐར་གསོལ་
འདེབས་》ལྡེབ་༤པའི་ཉིན་ན། “ བཅོ་བརྒྱད་ཡན་ཆད་མདོ་ཁམས་
སྨད་ཉིད་དུ། །དམ་པ་གོང་མའི་གདུལ་བྱའི་ལྷག་མ་རྣམས། །
བསྐྱངས་པས་སྨིན་གྲོལ་དགའ་སྟོན་ཆེར་བསྩལ་ཏེ། །སྐལ་བ་བཟང་
པོར་བསྒྱུར་ལ་གསོལ་བ་འདེབས”ཞེས་གསུངས་སོ། །
དགུང་ལོ་ཉི་ཤུ་པ་ས་བྱ་(སྤྱི་ལོ་1909) ལོར། སྐྱེར་ནང་དགོན་
པའི་བླ་མ་གྲགས་པ། གསེར་ཆུ་ཁ་པ་ཆོས་འཛིན། རག་ཤུལ་མཆོག་
གྲུབ་སོགས་བླ་དཔོན་འགའི་རྒྱུད་ལ་གདོན་ཆེན་ཞུགས། མདོ་སྒར་
གྱི་བདག་པོར་དམིགས་ཏེ་མི་ཉག་ལྕགས་ལ་རྒྱལ་པོ་འཇིགས་བྲལ་་་་
ཞེས་འབོད་པ་ལ་དབྱེན་དཀྲུག་དང་རྫུན་གཏམ་མང་པོ་ཞུས། རྒྱལ་
330



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
པོ་དེའང་མ་རུང་བ་ཞིག་ཡོད་པས། དེ་དག་གི་ཕྱོགས་སུ་ལངས་ནས་
སྐྱབས་མགོན་ནམ་མདོ་ཚང་གི་རྟེན་སྒམ་བརྒྱད་ཅུ་ཞེས་པ་དེ་གཞུང་
བཞེས་བྱས། མ་ཡུམ་རིག་བྱེད་དབང་མོ་བཙོན་དུ་བཟུང༌། མདོ་
རིན་པོ་ཆེ་ཡུལ་གཞན་དུ་ཕེབས་དགོས་བྱུང༌། རྒྱལ་པོ་དེའི་རིང་ལ་
མི་ཉག་གི་བླ་ཆེན་བཞི་ཙམ་ཡུལ་གཞན་དུ་བགྲོད་དགོས་བྱུང་ཡོད་་་་
དོ། །རེ་ཞིག་མི་ཉག་ཕྱོགས་ཀྱི་རྟེན་འབྲེལ་ལོག་པ་དང་། སྐྱབས་
མགོན་རིན་པོ་ཆེའི་གཏེར་ལུང་ལྟར་མདོ་སྨད་བྱང་ཕྱོགས་སུ་ཕེབས།
ལམ་བར་ནས་བསྟན་འགྲོའི་དོན་མཛད་བཞིན་གསེར་ཐར་བརྒྱུད་དེ་
ཐོག་མར་རྒྱལ་མོ་ཚ་བ་རོང་དུ་འབྱོར། སྐབས་དེ་དག་ཏུ་གཡུང་དྲུང་
ལྕགས་རྩེ། རྫ་ཡུལ་གསེར་ཁྲབ། རྨ་རྒྱལ་སྤོམ་ར་དང༌། གཉན་
པོ་གཡུ་རྩེ་སོགས་གཞི་བདག་རྣམས་ཀྱིས་བསུ་བ་དང་དགའ་སྟོན་་་་་་
འབུལ་བ་བྱུང་བས། བྱང་ཕྱོགས་སུ་འགྲོ་དོན་རྒྱས་པའི་རྟེན་འབྲེལ་
ལེགས་པར་འགྲིགས་སོ། །སོ་མང་དང་ཅོག་རྩེ། རྫོང་འགག་སྟེ་ཚ་བ་
ཁག་གསུམ་སོགས་རྒྱལ་རོང་ཕྱོགས་སུ་འཕྲིན་ལས་རྣམ་བཞིའི་སྒོ་་་་
ནས་བསྟན་འགྲོའི་དོན་རྒྱ་ཆེར་མཛད་དེ་རེ་ཞིག་བཞུགས། སྔོན་གྱི་
བག་ཆགས་ཀྱི་རྐྱེན་གྱིས་ཉམས་རྟོགས་ཀྱི་རྩལ་འབར། སྙིང་རྗེ་
གཞན་དབང་དུ་གྱུར། རྫུ་འཕྲུལ་དང་མངོན་ཤེས་ལ་ཐོགས་མེད་དུ་
མངའ་བརྙེས། མཛད་འཕྲིན་ཐམས་ཅད་གེགས་མེད་དུ་འགྲུབ།
ཀུན་ཀྱང་དཀར་པོ་དགེ་བའི་ལམ་དང་ངོ་མཚར་བའི་གནས་སུ་སྦྱར།
མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༩ པའི་ཉིན་་
331



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ན། “ དེ་ནས་ཡུལ་དེའི་བླ་དཔོན་སྐྱ་སེར་ཕལ། །དམ་སྲི་སྙིང་ཞུགས་ .
ཡ་ག་སྣ་ཚོགས་བསྒྲགས། །མདོ་ཁམས་སྨད་ཀྱི་ཚེ་བསོད་ལྗོན་བཟང་
རྒུད། །རྟེན་འབྲེལ་དཔལ་གྱི་ཉི་མ་ཆུ་ལྷར་ཕྱོགས། །རང་ཡང་ཕྱོགས་
དེར་གཏན་ནས་རྟེན་འབྲེལ་བཤོལ། །སྐྱབས་རྗེ་བླ་མའི་གཏེར་གྱི་ཁ་
བྱང་གིས། །ལུང་བསྟན་ཅི་བཞིན་དབང་ལྡན་ཕྱོགས་སུ་བཏེགས། །
བདེ་སྐྱིད་གསར་བའི་པད་ཚལ་བྱང་དུ་རྒྱས། །གདུལ་བྱ་འགྲོ་དོན་
དཔག་མེད་ལས་སྨོན་ལྟར། །ཉི་ཤུའི་ལོ་ལ་མགོ་ལོག་གསེར་ཐར་
བརྒྱུད། །གཟུགས་ཅན་གཟུགས་མེད་ཀུན་ལ་ཆོས་འབྲེལ་ཐེབས། །
གཡུང་དྲུང་ལྷ་རྩེས་དྲོད་ཉུལ་གྲོགས་སུ་བཀུག །རྫ་ཡུལ་གསེར་ཁྲབ་
དངོས་སུ་མངོན་སྣང་བྱུང༌། །ལྷ་གཉན་གཡུ་རྩེ་མིར་བརྫུས་བསྟན་
ལུང་སྟོན། །མཐའ་དམག་བཟློག་པའི་གཉེར་ཀ་རང་ལ་གཏད། །རྨ་
ཆེན་སྤོམ་རས་ཡང་ཡང་བསུ་མ་མཛད། །དེ་སྐབས་མི་མིན་གྲོགས་
ལྡན་བསམ་མི་ཁྱབ། །ཚ་བ་ཁག་གསུམ་ཕྱོགས་ནས་སྐབས་རེ་འགར།།
རང་ལུས་མེ་ལྕེ་ཚ་ཚ་འཁྲུགས་པ་དང་། གཡང་སར་ཐོགས་མེད་
བགྲོད་སོགས་གཞན་མཐོང་ཡུལ། །རང་སྣང་ལའང་གང་འདོད་ལས་
གྲུབ་ཅིང་། །མ་མོ་དམ་ཅན་སྡེ་བརྒྱད་བྲན་དུ་ཁོལ། །གང་དུ་
དམིགས་པའི་དགྲ་གདོན་ཐལ་བར་བརླགས། །ལས་བྱེད་ཕོ་ཉའི་
འཕྲིན་ལས་ཐོགས་པ་མེད། །བདེ་གསལ་མི་རྟོག་ཉམས་རྩལ་ཆེས་
ཆེར་འབར། །དུས་གསུམ་ལེགས་ཉེས་སྒྲིབ་མེད་གསལ་བོར་ཤེས། །
ནད་གདོན་བར་ཆད་རྐྱེན་ལ་བག་མི་ཚ། །སྟོང་གསལ་འཛིན་མེད་ལྟ་
332



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
བ་ཐེ་ཚོམ་མེད། །ཏིང་འཛིན་མི་གཡོ་ཉིན་མཚན་དུས་ཀུན་འདའ། །
འདི་བྱ་འདི་བྱེད་འདི་ཞེས་མནོ་བསམ་བྲལ། །གར་བབས་གར་ལྟུང་
འགྲོ་འདུག་ངེས་པ་མེད། །ཕྱོགས་མེད་འགྲོ་དོན་བྱེད་བློས་ངང་དུ་
ལུས།།” ཞེས་དང། ཡང་ལྡེབ་༢༩ པའི་སྲིབ་ན། “ མེ་ཉག་རྒྱ་གྲོག་
སེར་བས་བཅོམ་པའི་ཚེ། །སྐྱེས་བུ་བསོད་ནམས་ཅན་དེ་བདེ་སྐྱིད་
ལྡན། །སྐྱེ་འགྲོ་ལས་བསོད་དམན་པས་དམ་པ་རྣམས། །སྨད་ཅིང་ས་
མཐར་འདོན་དུས་མདོ་སྨད་སྡུག །གསུངས་དེ་ང་ཡིན་སྔོན་ལས་
འཕྲལ་རྐྱེན་གྱིས། །ས་མཐར་ཕྱིན་པ་དགེ་བཅུའི་དཔལ་དང་ལྡན།”
ཞེས་གསུངས་སོ། །གོང་གི་（ རྣམ་ཐར་གསོལ་འདེབས་》ལྡེབ་༤པའི་
ཉིན་ན། “ཉི་ཤུ་ལོ་ནས་སྐྱབས་རྗེའི་གཏེར་ལུང་ལྟར། །གསང་ཆེན་
བསྟན་པ་བྱང་དར་དགོས་མེད་བཞིན། །རྩ་གསུམ་དམ་ཅན་ཌཱཀྐིས་
གྲོགས་བགྱིས་ཤིང་། །ཕྱོགས་མེད་གདུལ་བྱ་བསྐྱངས་ལ་གསོལ་བ་
འདེབས” ཞེས་གསུངས་སོ། །མདོ་ཟླ་གསལ་དབང་མོས་མཛད་
པའི་（མདོ་རིན་པོ་ཆེའི་རྣར་ཐར་བསྡུས་པ་》ལས། “དེ་སྐབས་དམ་
སྲི་སྙིང་ལ་ཞུགས་པའི་སྐྱེར་དགོན་ཁྲི་པ་པད་རྡོར། མགར་དཔལ་
ལྡན། གསེར་ཆུ་ཆོས་འཛིན་སོགས་དང་། རང་སྒར་ཕྱག་མཛོད་ཡོན་
ཏན་མཆུ་ལོ། ཡོན་ཏན་མིག་རིས། སྐུ་རྒྱབ་རོང་མིའི་ཡེ་ཤེས་སོགས་
ཀྱིས་ལྕགས་ལ་རྒྱལ་པོ་ལ་མདོ་རིན་པོ་ཆེ་འདི་རྒྱལ་སྲས་རལ་གྲིའི་་་་་
སྲས་མིན་རྒྱལ་རོང་བསྟན་འཛིན་གྱི་བུ་ཡིན་པས། འདི་སྒར་གྱི་རྟེན་
དང་བསྟན་བདག་མི་འོང་། རྡོར་བྲག་མཁན་སྤྲུལ་སྐུ་ཞབས་རྣམ་
333



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྒྱལ་རལ་གྲིའི་སྲས་ཡིན་པས། འདི་ཉིད་རྡོར་བྲག་ནས་གདན་
འདྲེན་ཞུས་ཏེ་བསྟན་བདག་ཁོང་ལ་བྱེད་རྒྱུ་ཞིག་རྒྱལ་པོ་མཁྱེན་་་་་་་
མཁྱེན་ཞེས་ཞུས་གཏུགས་ནན་ཏན་བྱས་པར་རྒྱལ་པོས་ཀྱང་བརྟག་་་་
དཔྱད་ཞིབ་པར་མ་བྱས་ཏེ་ཁོང་རྣམས་ཀྱི་ཁར་ཉན། གློ་བུར་དུ་ཐོན་
ཏེ་རྟེན་སྒམ་རྣམས་ཐེའུས་མནན་དུ་བཅུག སྐུ་ཞབས་རྣམ་རྒྱལ་ཞུ་
བ་དེ་ཕྱག་མཛོད་ཡོན་ཏན་ཁོ་རང་གི་བུ་ཡིན་པ་ལ་གདུང་སྲས་སུ་་་་་
ཡིན་སྐད་བཏགས་ནས་རྒྱལ་པོ་མགོ་བསྐོར་བ་ཡིན། སྐབས་དེར་
རྒྱལ་རོང་རྫི་འགག་རྒྱལ་མོས་མདོ་རིན་པོ་ཆེ་གདན་ཞུ་མངགས་པ་་་་
དང་འགྲིགས་ཏེ་མྱུར་སྟབས་སུ་དཔོན་གཡོག་ཉུང་བསྡུས་བཅས་བྲོས་
བཤོལ་དུ་ཕེབས་དགོས་བྱུང་། འདིའི་ཤུལ་མ་ཡུམ་ལ་བཀའ་བཀྱོན་
ཕོག་འོ་བརྒྱལ་ཆེན་པོ་གཏད་ཀྱང༌། སུན་ཀྲུང་ཧྲན་གྱིས་གསར་
བརྗེའི་འགོ་བརྩམས་པ་དང་ཁེལ་བས། རྒྱ་དཔོན་ཡ་ཀྲོས་ཏོ་ཐེ་ཟེར་
བ་ཐོན་ནས་རྒྱལ་པོའི་གོ་གནས་ཕབ། སྐབས་དེར་བསྟུན་མ་ཡུམ་
སྲས་མིང་སྲིང་སྐུ་འཁོར་ཁ་ཤས་ལྐོག་བྲོས་སོང་བས། མཐར་ཁོང་སྐུ་
འཁོར་ལྷན་རྒྱས་ཞལ་འཛོམས་བྱུང་བ་ཡིན། རྡོ་བྲག་མཁན་པོ་ཡང་
ལམ་བར་ནས་ཇག་པས་བཀྲོངས་ཁོ་ཚོའི་འདོད་ཐོག་ཏུ་མ་སོང་ངོ༌།”
ཞེས་གསུངས་སོ། །
334



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
བརྒྱད་པ། ཨ་མདོ་རེབ་གོང་སོགས་
ལ་བཞུགས་པའི་སྐོར།
དགུང་ལོ་ཉེར་གཅིག་པ་ལྕགས་ཁྱི་(སྤྱི་ལོ་1910)ལོར། མགོ་ལོག་
བརྒྱུད་དེ་རིམ་བཞིན་ཨ་མདོའི་ཡུལ་དུ་བྱོན། སྐབས་དེར་རྨ་ཆེན་
སྤོམ་ར་སོགས་ཕྱོགས་ཀྱི་གཞི་བདག་རྣམས་ཀྱིས་བསུ་བ་དང་སྡོང་་་་
གྲོགས་མི་བཞིན་དུ་མཛད། དཔེར་ན་རྨ་ཆེན་སྤོམ་རས་ཤ་བ་རྭ་བཅུ་
དང་ལྡན་པའི་བེམ་གཟུགས་ཆ་ཚང་གི་ཚོགས་འཁོར་དང་། ཡག་མོ་
གླིང་ཞེས་བྱ་བར་འབྱོར་སྐབས་ཕྱིང་དཀར་ཀྱི་གདན་ཆ་དང་རྟ་་་་་་་
དཀར་པོ་ལྷ་རེག་གིས་བརྒྱན་པ་ཕུལ་བ་དང་། གཞན་ཡང་འདོད་
ཡོན་སྣ་ཚོགས་པའི་སྟོན་མོ་བཤམས་པ་སོགས་གཏང་རག་བླ་ན་མེད་་
པ་མཛད་ཡོད་དོ། །རྨ་ཆུའི་ལྷོ་ཕྱོགས་རྩེ་ཁོག་( # f# ༥）ཧོར་ཡུལ་
ཧོར་ཚོ་བཞི་ཞེས་བྱ་བའི་གནས་ནས་གདུག་ཅན་གྱི་ལྷ་འདྲེ་རྣམས་་་་
དམ་ལ་བཏགས། མི་སྐྱ་ཕོ་མོ་རྣམས་ལ་དགེ་སྒྲུབ་སྡིག་སྤོང་གི་བསྐུལ་
མ་རྒྱ་ཆེར་མཛད། སྙིང་ཐིག་གི་བསྟན་པ་ཕྱོགས་ཀུན་ཏུ་སྤེལ། མི་
ཕྱུགས་རྣམས་ལ་རིམ་གྲོ་སྣ་ཚོགས་བསྒྲུབས་པས་ནད་རིམས་བར་་་་་
ཆད་ཐམས་ཅད་ཞི་ཞིང་བཀྲ་ཤིས་པའི་གནས་སུ་བསྒྱུར། སྐྱབས་
མགོན་ཡེ་ཤེས་རྡོ་རྗེའི་ཡེ་ཤེས་ཀྱི་སྐུས་རྗེས་སུ་བཟུང་དགོངས་པའི་་་་
བྱིན་རླབས་ཐམས་ཅད་ཐུགས་རྒྱུད་ལ་འཕོས། མཁྱེན་བརྩེ་ནུས་
335



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསུམ་གྱི་རྩལ་ཡོངས་སུ་རྫོགས་པས། འཕྲིན་ལས་རྣམ་པ་བཞིའམ་
བསྟན་འགྲོའི་དོན་ཐམས་ཅད་གེགས་མེད་དུ་འགྲུབ་པ་བྱུང་། སྙན་
པའི་གྲགས་པ་དང་འདོད་ཡོན་གྱི་འབུལ་བ་ཆར་བཞིན་དུ་བྱུང་།
འོན་ཀྱང་ཡབ་མེས་བརྒྱུད་པའི་ཕྱག་སྲོལ་ལྟར་སྙན་གྲགས་དང་ནོར་་་
ཀྱི་འབྱོར་བ་རྣམས་རྩྭ་བཞིན་དུ་དོར། གནས་ཡུལ་ལ་ངེས་གཟུང་
མེད་པ་ཛོ་ཀི་བརྟུལ་ཞུགས་མཛད་དེ་ཕྱོགས་མེད་ཀུན་ཏུ་ཞབས་ཀྱིས་་
བཅགས་ཏེ་བསྟན་འགྲོའི་དོན་ཁོ་ན་མཛད་ནས་བཞུགས། མདོ་རིན་
པོ་ཆེའི་《རང་རྣམ་མེ་ཏོག་ཕྲེང་མཛེས་》ལས་ལྡེབ་༡༠ པའི་སྲིབ་ན།
“ལྕགས་ཕོ་ཁྱི་ཡི་ལོ་མཇུག་མཚོ་སྔོན་སླེབས། །ཐོག་མའི་རྟེན་འབྲེལ་
མ་འཆུག་ཡ་མཚན་ཆེ། །མི་མིན་རྣམས་ཀྱིས་ཇ་ཐབ་སྟོན་མོ་
བསྒྲིགས། །ཤ་བ་རྭ་བཅུའི་བེམ་པོ་ཚོགས་སུ་བཤམས། །ཡག་མོ་གླིང་
ནས་ཕྱིང་དཀར་གདན་ཞིག་དང་། །ཅང་ཤེས་རྐྱང་དཀར་ལྷ་རེག་
གིས་སྤྲས་ཕུལ། །ཙཎ་ཊ་ལི་མ་མི་དང་མི་ལབ་བཞིན། །ཆོས་སྲིད་
དར་རྒྱས་གྲོགས་བྱེད་དངོས་སུ་འདུད། །ཧོར་ཡུལ་འདྲེ་སྲིན་དམག་
ཚོགས་དམ་ལ་བཏེགས། །མུན་པའི་གླིང་དུ་ཆོས་ཀྱི་སྒྲོན་མེ་སྦར། །
བསྡུ་དངོས་རྣམ་བཞིའི་དཔུང་གྲོགས་ཐབས་ལ་བརྟེན། །གང་ལ་
གང་འདོད་དེ་ལ་དེ་ལྟར་བསྟན། །མི་ཕྱུགས་ཀུན་གྱི་ནད་རིམས་བར་
ཆད་བསལ། །ཆོས་འདོད་རྣམས་ལ་ཐོག་མར་བློ་ལྡོག་སོགས། །ཐུན་
མོང་ཆོས་བཤད་རིམ་གྱིས་བློ་ཁ་དྲངས། །སྙིང་ཐིག་བསྟན་པའི་ཆོས་
སྒོར་ཞུགས་ཐབས་བརྩམས། ཉེར་གཅིག་ལང་ཚོ་དར་བབ་གཞོན་
336



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
པའི་ལུས། །ནད་མེད་ཕྱོགས་ཀུན་བསྐོར་ཉུལ་ཛཱ་ཀི་ང་། །ས་ཡུལ་
ངེས་བཟུང་ཕ་ཡུལ་བདག་མི་འདོད། །ཆོས་བརྒྱད་སྟོང་རྐོ་(སྐད）
བརྒྱ་ཐོབ་གོ་ས་སྤངས། །ཕྱོགས་མེད་འགྲོ་དོན་རྒྱ་ཆེར་བྱེད་ནུས་
པའི། །རེ་སྨོན་བཟུང་བཞིན་ཅི་བསམ་ཆོས་སུ་འགྲུབ། །སྐྱབས་རྗེ་
གྲུབ་ཐོབ་བརྒྱུད་པ་བར་མ་ཆད། །དབུ་རྣ་མ་སྨད་ཧ་ཅང་ལེགས་
ལམ་གྱུར། །ཆོས་སྲིད་མངའ་ཐང་དབུ་འཕང་དགུང་ལས་མཐོ། །
སྙན་གྲགས་དབྱར་གྱི་རྔ་གསང་ལྟར་བསྒྲགས་ཀྱང་། །ཁེངས་སེམས་
མེད་པར་ཅི་བྱས་ཆོས་ལ་བསྒྱུར། །འབྱོར་ཚད་ཚོགས་ཀྱི་ཞིང་དུ་
འཕང་མེད་ཕུལ། །ལྷག་པར་ལོངས་སྤྱོད་འབད་མེད་ཤུགས་ཀྱིས་
འདུས། །རྐང་འགྲོ་སྟོང་གཉིས་ལྷག་དང་དངུལ་སྲང་ཁྲི། །རིས་མེད་
དགོན་སྡེ་ཡོངས་ལ་མཆོད་བཀུར་བྱས། །དགེ་བ་ཡོན་མཆོད་འགྲོ་ལ་
ཐོབ་གྱུར་ཅིག །འབྲེལ་ཚད་སེམས་ཅན་ཐམས་ཅད་སངས་རྒྱས་
འགྱུར།།” ཞེས་གསུངས། གོང་གི་《རྣམ་ཐར་གསོལ་འདེབས་》
ལྡེབ་༤པའི་སྲིབ་ན། “འཇལ་དཔལ་ཞལ་གཟིགས་མདའ་དང་པི་ཝཾ་
གཏད། །རཀྵ་ཐོད་ཕྲེང་བྷནྡྷ་རཀྟ་གཏམས། །ཙཎྜ་ལི་སོགས་དྲེགས་
ཚོགས་བྲན་བཞིན་ཁོལ། །ཁྱད་པར་སྐྱབས་རྗེ་ཁྲག་འཐུང་ཧེ་རུ་ཀའི།
སྐུ་གསུང་ཐུགས་ཀྱི་བྱིན་ཆེན་ཕེབས་པ་དང༌། །ཡེ་ཤེས་སྒྱུ་མའི་སྐུ་
ཡིས་རྗེས་བཟུང་སྟེ། །དགོངས་བརྒྱུད་ཕ་ཕོག་ཐོབ་ལ་གསོལ་བ་
འདེབས།” ཞེས་གསུངས་སོ། །
དགུང་ལོ་ཉེར་ལྔ་བ་ཤིང་སྟག་(སྤྱི་ལོ་1914)ལོར། ཨོ་རྒྱན་པདྨ་
337



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
འབྱུང་གནས་སོགས་ཀྱིས་བྱིན་གྱིས་བརླབས་པའི་གནས་རེབ་གོང་གི་
གནས་སྤྱི་དང་། ཁྱད་པར་དུ་རེབ་གོང་གྲུབ་པ་ཐོབ་པའི་གནས་
བརྒྱད། ར་ཐོག་སྟོང་གི་གདན་ས་གཡའ་མ་བཀྲ་ཤིས་འཁྱིལ་
སོགས་སུ་ཕེབས་ཏེ། གནས་དང་རྟེན་གསུམ་རྣམས་ལ་མཆོད་མཇལ་
དང་ཕྱག་སྐོར། སྦྲ་ནག་ཁག་གསུམ་སོགས་ཕྱོགས་དེའི་ཡུལ་སྡེ་དང་
དགོན་སྡེ་རྣམས་སུ་ཞབས་ཀྱིས་བཅགས། བླ་སེར་རྣམས་ལ་སྙིང་
ཐིག་དང་ཐུགས་ཐིག་གི་དབང་ཁྲིད་དང་། མི་སྐྱ་ཕོ་མོ་རྣམས་ལ་
དགེ་བཅུའི་ཆོས་དང་རིམ་གྲོ། ཚེ་འདས་རྣམས་ལ་འཕོ་བ་དང་བསྔོ་
སྨོན། བསྟན་སྲུང་དང་གཞི་བདག་རྣམས་ལ་བསང་དང་གསོལ་
མཆོད། འབྱུང་པོ་རྣམས་ལ་གསུར་དང་གཏོར་བསྔོ་སོགས་མཛད་དེ་
མི་ལོ་བདུན་བརྒྱད་ཙམ་ལ་རེབ་གོང་དུ་བཞུགས་པ་འདྲའོ། །རེབ་
གོང་གྲུབ་པ་ཐོབ་པའི་གནས་བརྒྱད་ཀྱི་ཡ་གྱལ་འཇའ་ལུས་པ་ཀ་་་་་
རྡོ་རྗེ་དབང་གི་གྲུབ་གནས་པདྨ་ཤེལ་དགོན་སོགས་དང་མཇལ་བས་་་
སྐུ་ཚེའི་བར་ཆད་ཐམས་ཅད་དབྱིངས་སུ་ཞི། ཨར་ཇག་འཚོ་བས་
གནོད་པ་རྩོམ་སྐབས། བསྟན་སྲུང་རྣམས་ཀྱིས་གནོད་པ་ལས་བཟློག་
པར་མཛད། སྐབས་དེར་མན་ངག་ཟབ་མོའི་བདུད་རྩི་ཐོབ་པའི་
སློབ་བུ་ནི་བརྒྱ་ཕྲག་གཉིས་གསུམ་ཙམ་དང༌། ཆོས་ཉིད་ཀྱི་དོན་
མངོན་སུམ་དུ་མཐོང་བའི་སློབ་བུ་བརྒྱད་ཅུ་ལྷག ཆོས་འབྲེལ་ཐོབ་
པའི་སློབ་བུ་ཁྲི་ཕྲག་འགའ། ཞལ་མཇལ་གསུང་ཐོས་པའི་གང་ཟག་
ནི་གྲངས་ལས་འདས་པ་བྱུང་ཡོད་དེ། མདོ་རིན་པོ་ཆེའི་《རང་རྣམ་
338



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
མེ་ཏོག་ཕྲེང་མཛེས་》ལྡེབ་༡༡པའི་སྲིབ་ན། “ ཤིང་སྟག་ཉེར་ལྔའི་ལོ་
ལ་གསེར་མོ་ལྗོངས། །རོང་བོའི་གྲུབ་གནས་རྣམས་ལ་གནས་འབྲེལ་
སྐབས། པདྨ་ཤེལ་དགོན་གནས་མཇལ་ཚེ་གེགས་གྲོལ། །བར་གཅོད་
ཨར་ཇག་འཚོ་བས་ཉེན་གྱུར་ཚེ། །སྲུང་མའི་འཕྲིན་ལས་དྲག་པོས་
ཆམ་ལ་ཕབ། །ཐུགས་དམ་བོགས་ཐོན་རྐྱེན་ངན་གྲོགས་སུ་གྱུར། །
སླར་ཡང་སྦྲ་ནག་ཁག་གསུམ་གདུལ་བྱ་བསྐྱངས། །དབང་ཆོས་
འཆད་སྤེལ་ཁོ་ནས་དུས་འདས་ངོས། །སྟོད་སྨད་ཕྱོགས་གཞན་
འཁྱུགས་སྐོར་ཙམ་ཕྱིན་ཀྱང་། །དཔེར་ན་ཉིན་མཚན་མགོན་པོ་ཟུང་
གི་འགྲོས། །ཇི་བཞིན་ཡང་ཡང་བྱང་ཕྱོགས་ཡུལ་གྲུར་ལྷག །མན་
ངག་ཐོབ་པ་བརྒྱ་ཕྲག་གཉིས་གསུམ་ཡོད། །ཆོས་ཀྱིས་འབྲེལ་ཚད་ཁྲི་
ཕྲག་ཁ་ཤས་བྱུང་། །སྙིང་པོ་མཐོང་བ་བརྒྱད་ཅུའི་གྲངས་ལས་
བརྒལ། །ཞལ་མཐོང་གསུང་ཐོས་གྲང་ཡས་ཆོས་ལམ་བཀོད།” ཞེས་
གསུངས། སྐབས་དེར་ཤིང་ཡོས་( སྤྱི་ལོ་1915)ལོར་ཁོང་དང་དགེ་
འདུན་ཆོས་འཕེལ་གཉིས་ཞལ་འཛོམས། ལོ་དེར་དགེ་ཆོས་དགུང་ལོ་
བཅུ་གསུམ་ཡིན། མདོ་རིན་པོ་ཆེ་ནས། “ ཨ་ཙི་ཁྱེད་འདི་ལ་ཡོད་ཀི
གསུངས་ཏེ་ཕྱག་གཉིས་ཀྱིས་དགེ་ཆོས་ཀྱི་རྣ་འགྲམ་ཕན་ཚུན་བསྐྱོར་་་
ཏེ་ཐོད་པ་ལ་དབུ་གཏུགས་ནས་ཡུན་རིང་དུ་བཤུམས་ཤིང་ཐུགས་་་་
གཏད་ཟབ་རྒྱས་མཛད། མདོ་རིན་པོ་ཆེས་རང་གི་ཕྱག་ཕྲེང་བྱུ་རུའི་
རྒྱན་ཅན་གྱི་བ་སོའི་ཕྲེང་བ་དེ་དགེ་ཆོས་ལ་གནང་ཚུལ་གྱི་ལོ་རྒྱུས་་་་་
དགེ་ཆོས་ཀྱི་རྣམ་ཐར་》དག་ན་གསལ་ལོ། །དེ་དང་འདྲ་བའི་རྣམ་
339



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཐར་བསམ་གྱིས་མི་ཁྱབ་པ་བརྗོད་རྒྱུ་ཡོད་པ་སྨོས་མ་དགོས་སོ། །
འབའ་ཁྲི་ཁ་དགོན་པའི་ཁྲི་སེར་ནོར་བུ་རྒྱ་མཚོས་རབ་བྱུང་བཅུ་་་་་་
བདུན་པའི་ལྕགས་སྦྲུལ་སྤྱི་ལོ་2001 ལོར་མཛད་པའི་《མཚོ་ལྷོའི་་་་་་
གསང་ཆེན་རྙིང་མའི་མཁས་གྲུབ་ཡོངས་ཀྱི་མཛད་རྣམ་》ལྡེབ་༥༨ན།
རྡོ་གྲུབ་ཆེན་འཇིགས་མེད་འཕྲིན་ལས་འོད་ཟེར་གྱི་མཆོག་གི་སློབ་མ་་
ཁམས་སྐུ་ཆུང་སངས་རྒྱས་རྡོ་རྗེའི་སྐུ་ཕྲེང་གསུམ་པ་པདྨ་རིག་འཛིན་་
རྡོ་རྗེ་རབ་བྱུང་བཅོ་ལྔ་པའི་ལྕགས་བྱ་(1921)ལོར་འཁྲུངས་ཞིང་།
མདོ་རིན་པོ་ཆེས་ངོས་འཛིན་མཛད་ཅིང་པདྨ་རིག་འཛིན་རྡོ་རྗེ་ཞེས་་
མཚན་གསོལ་ཚུལ་བཅས་བཀོད་ཡོད་པས། ཁོང་གིས་ལོ་དེར་ངོས་
འཛིན་གནང་བ་གསལ་ལོ། །་
དགུ་པ། ཨ་འཛོམས་སྒར་སོགས་ལ་
བཞུགས་པའི་སྐོར།
དགུང་ལོ་སོ་གཉིས་པ་ལྕགས་བྱ་(སྤྱི་ལོ་1921)ལོར། ཨ་མདོ་
ཡུལ་ནས་ཁམས་ཕྱོགས་ཨ་འཛོམས་སྒར་དུ་ཕེབས། རྫོགས་པ་ཆེན་
པོའི་རྣལ་འབྱོར་བ་འབྲུག་པ་འགྲོ་འདུལ་དཔའ་བོ་རྡོ་རྗེའི་དྲུང་ནས།
ཕྱི་ནང་སྔོན་འགྲོ་སོགས་རྫོགས་པ་ཆེན་པོའི་ཉམས་ཁྲིད་ཀྱི་ཆོས་མང་་
དུ་བཞེས། བླ་མ་དང་རང་སེམས་དབྱེར་མེད་དུ་གྱུར། འཁོར་འདས་
མཉམ་ཉིད་དུ་ཤར་བ་སོགས་རྟོགས་པ་ཁྱད་པར་ཅན་ཐུགས་རྒྱུད་ལ་་
340



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
འཁྲུངས་ཡོད་པར་མངོན་ཏེ། མདོ་རིན་པོ་ཆེའི་《རང་རྣམ་མེ་ཏོག་
ཕྲེང་མཛེས་》ལྡེབ་༡༢ པའི་ཉིན་ན། “ལྕགས་བྱ་རང་ལོ་སོ་གཉིས་ལོ་
ངོ་དེར། །བཀའ་བརྒྱུད་བླ་མའི་རྣམ་འཕྲུལ་རྟོགས་ལྡན་རྗེ། །རིག་
འཛིན་འགྲོ་འདུལ་དཔའ་བོས་རྗེས་སུ་བཟུང་། །ཕྱི་ནང་སྔོན་འགྲོ་
ཉམས་ཁྲིད་ཆོས་སྐལ་གནང་། །ཞི་ལྷག་བསམ་གཏན་བཅོས་སྒོམ་
མང་གསུངས་པས། །སྔོན་གོམས་ལྟ་བར་ལྷག་ཏུ་ཡིད་ཆེས་སྐྱེས། །
སེམས་རིག་ཤན་འབྱེད་སེངྒེ་རྩལ་རྫོགས་དང་། །སྙན་བརྒྱུད་ཆིག་
ཆོད་ཆེན་མོར་ངེས་ཤེས་འཁྲུངས། །ཕྱི་འབྱུང་སྣང་སྲིད་ལྷ་སྐུར་ཕྱག་
རྒྱུར་རྫོགས། །ནང་འབྱུང་ཕུང་ཁམས་རྡོ་རྗེ་འོད་ལྔར་སྨིན། །གསང་
བ་དུག་ལྔ་དབྱེར་མེད་ཆོས་སྐུར་དག །སྐུ་གསུམ་འདུ་འབྲལ་མེད་པ་
མངོན་དུ་གྱུར། དོན་གྱི་ཀུན་གཞི་འཁོར་འདས་གཞི་གཅིག་ལ། །
སྦྱོར་བའི་ཀུན་གཞི་དབྱིངས་རིག་དབྱེར་མེད་པས། །བག་ཆགས་
ཀུན་གཞི་ཆོས་ཟད་ངང་དེར་གྲོལ། །བྱ་རྩོལ་བློ་འདས་ཆེན་པོར་ཡེ་
སངས་རྒྱས། །དབུ་མ་ཕྱག་ཆེན་རྫོགས་ཆེན་ལྟ་གྲུབ་རྣམས། །ཕུག་ས་
གཅིག་ཀྱང་ལམ་གྱི་མྱུར་བུལ་ཁྱད། །གནམ་ས་ལྟ་བུའི་དཔེ་ཡིས་ཆར་
མི་ཕོད། །གོང་འོག་ཐེག་པའི་བློ་ཡིས་གྲོལ་མི་སྲིད། །ཐུགས་ཐིག་ཡང་
ཏིག་ཤིན་ཏུ་གསང་བ་ཆེ། །ཁ་མིན་ཆོས་ཉིད་དོན་གྱི་བདེན་པ་
མཐོང་། །ཐེག་བརྒྱད་བློ་ཡི་གྲུབ་མཐའི་ཕ་མཐར་སོན། །སེམས་ཀློང་
མན་ངག་ཡང་བཅུད་ཡང་ཏིག་ལམ། །ཚོགས་བརྒྱད་ལྷུན་གྲུབ་སྒོ་
བརྒྱད་སྣང་བའི་ཆ། །ཀུན་རྫོབ་སྒྱུ་མའི་དཔེ་བརྒྱད་ལྟར་ཤར་བ། །
341.



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྒྲོན་དྲུག་ཡེ་ཤེས་རང་སྣང་མངོན་བྱང་ཆུབ། །དོན་དམ་ཐིག་ལེ་ཆེན་
པོར་ཡོངས་སུ་བཟླུམ། །ཕྱི་གསལ་སྐུ་དང་ཡེ་ཤེས་སྣང་བ་དང་། །
ནང་གསལ་ཐིམ་ལ་མ་རྨུག་ངོ་བོ་ཉིད། །སྣང་མཆེད་ཐོབ་གསུམ་འོད་
གསལ་དུས་གཅིག་ཏུ། །དུས་མེད་རིག་པའི་ཀློང་དུ་འུབ་ཆུབ་ཟིན། །
སྒོ་གསུམ་རྡོ་རྗེ་གསུམ་དུ་ལྷུན་གྱིས་གྲུབ། །དུག་གསུམ་ཡེ་ཤེས་གསུམ་
དུ་རོལ་བར་ཤར། །དུས་གསུམ་མཉམ་ཉིད་འོད་གསལ་གསལ་སྒྲིབ་
བྲལ། །འཕོ་འགྱུར་སྐྱེ་འགགས་མེད་པར་རྫོགས་སངས་རྒྱས། །གཞི་
དབྱིངས་འཕོ་མེད་ཁྲེགས་ཆོད་ལྟ་བ་དང༌། །གཞི་སྣང་འགགས་མེད་
ཐོད་རྒལ་ཉམས་སྣང་ཀུན། །དབྱིངས་རིག་དབྱེར་མེད་ཁྲེགས་ཐོད་
ཟུང་དུ་འཇུག །ལས་སྣང་ལམ་སྣང་རང་སྣང་ངོ་ཤེས་དགོས། །ངོ་
ཤེས་ཐག་ཆོད་རྩལ་རྫོགས་བརྟན་པ་ཐོབ། །ཡིད་དཔྱོད་ལས་འདས་
རིག་སྟོང་རྗེན་པའི་གཤིས། །གཟུང་འཛིན་མཚན་བཅས་མཚན་མེད་
ལས་གྲོལ་བ། །སྣང་བཞི་མཐར་ཕྱིན་ཉོན་ཤེས་དྲི་མ་མེད། །ཆོས་ཀྱི་
སྐུ་ལས་ལོངས་སྤྱོད་རྫོགས་པ་དང་། །ཕྱེད་སྤྲུལ་ལོངས་སྐུ་རང་བཞིན་
སྤྲུལ་སྐུ་སོགས། །ཟབ་ཅིང་བརླིངས་བའི་གནད་རྣམས་མ་རྟོགས་
བཞིན། །ཁ་གཏོང་སྟོང་འུར་བྱེད་རྣམས་འཇོམས་གྱུར་ཅིག” ཅེས་
གསུངས་སོ། །གོང་གི་（རྣམ་ཐར་གསོལ་འདེབས་》ལྡེབ་༤པའི་སྲིབ་
ན། “ འབྲུག་པ་འགྲོ་འདུལ་དཔའ་བོ་བླ་མ་ཡིས། །ཕྱག་རྫོགས་དབུ་
གསུམ་མན་ངག་ཞལ་ཤེས་དང་། །ཁྲེགས་ཐོད་གསང་ལམ་དམར་
ཁྲིད་ཐུན་མིན་རིགས། །སྙན་བརྒྱུད་ཆིག་རྫོགས་མཛད་ལ་གསོལ་བ་
342



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
འདེབས། །དེ་ནས་སྣང་སྲིད་ལྷ་དང་བླ་མར་རྟོགས། །བཀའ་དང་
གཞུང་ལུགས་ཐམས་ཅད་གདམས་པར་ཤར། །མཛད་སྤྱོད་མ་ལུས་
གཞན་དོན་ཁོ་ནར་སྨིན། །ཁམས་གསུམ་ཆོས་ཀྱི་རྒྱལ་པོར་གསོལ་བ་
འདེབས། །སྣང་སེམས་དབང་བསྒྱུར་སྤྱོད་པའི་རྣལ་འབྱོར་པས། །རི་
བྲག་ཟང་ཐལ་རྡོ་བ་ཟན་ལྟར་ལྗི། །དུས་གསུམ་ལྐོག་གྱུར་མངོན་
མཁྱེན་ཆགས་ཐོགས་མེད། །གྲུབ་བརྙེས་རྒྱལ་སྲས་ཆེན་པོར་གསོལ་
བ་འདེབས། །བདུད་བཅོམ་སྡེ་བརྒྱད་བྲན་དུ་བཀོལ་ཞིང་འདུད། །
གཟུགས་ཅན་གཟུགས་མེད་འགྲོ་དོན་བརྗོད་ལས་འདས། །བཟང་
ངན་འབྲེལ་བས་བསྡུས་ཚད་ཐར་ལམ་བཀོད། །ཟིལ་གནོན་དགྱེས་
པ་རྡོ་རྗེར་གསོལ་བ་འདེབས།” ཞེས་གསུངས་སོ། །མདོ་ཟླ་གསལ་
དབང་མོས་མཛད་པའི་《མདོ་རིན་པོ་ཆེའི་རྣམ་ཐར་བསྡུས་པ་》
ལས། “ བར་སྐབས་ཁྲོམ་གྱི་ཕྱོགས་སུ་ཕེབས། འབྲུག་པ་འགྲོ་འདུལ་
དཔའ་བོ་རྡོ་རྗེ་དང་མཇལ། ཕྱག་རྫོགས་དབུ་གསུམ་མན་ངག་ཞལ་
ཤེས་དང་ཁྲེགས་ཐོད་གསང་ལམ་དམར་ཁྲིད་ཐུན་མིན་གྱི་རིགས་་་་་་
སེམས་རིག་ཤན་འབྱེད་སེང་གེ་རྩལ་རྫོགས་དང་སྙན་བརྒྱུད་ཆིག་་་་་་
ཆོད་ཆེན་མོར་ངེས་ཤེས་ཁྱད་པར་ཅན་འཁྲུངས་ནས་ཕྱི་འབྱུང་སྣང་་་
སྲིད་ལྷ་སྐུའི་ཕྱག་རྒྱ། ནང་འབྱུང་ཕུང་ཁམས་རྡོ་རྗེ་འོད་ལྔ། གསང་
བ་དུག་ལྔ་དབྱེར་མེད་ཆོས་སྐུར་དག སྐུ་གསུམ་འདུ་འབྲལ་མེད་པ་
མངོན་དུ་གྱུར་རོ།།” ཞེས་གསུངས་སོ། །
དགུང་ལོ་སོ་ལྔ་པ་ཤིང་བྱི་(སྤྱི་ལོ་1924)ལོར། མགོ་ལོག་གི་ཡུལ་
343



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྨ་རྒྱལ་སྤོམ་རའི་གནས་སུ་བྱོན། དཀར་ཕྱོགས་རྣམས་ཀྱིས་བསུ་བ་
དང་སྡོང་གྲོགས་རྒྱ་ཆེར་མཛད། སྨན་རྒྱལ་ཨ་རུ་རའི་ཆར་བབས་པ་
སོགས་བཀྲ་ཤིས་རྟགས་མཚན་དུ་མ་རྡོལ། ཉམས་དང་རྨི་ལམ་
སོགས་མཐོང་སྣང་ཚད་མེད་པ་བྱུང༌། རྨ་ཆེན་སྤོམ་རའི་གནས་ཡིག་
མཛད། གནས་སྒོ་གསར་དུ་ཕྱེས། ངོ་མཚར་བའི་རང་བྱུང་སྣ་ཚོགས་
པ་སྤང་ལ་ཤ་མོ་རྡོལ་བ་བཞིན་བྱུང་། གཞན་ཡང་པཎ་ཆེན་ནཱ་རོའི་
སྐུ་གདུང་མཆོད་རྟེན་སོགས་མཇལ། ཁྱད་པར་དུ་སྒྲོལ་མ་འབུམ་
རྫོང་གི་གནས་རི་མཇལ་སྐབས་རྗེ་བཙུན་སྒྲོལ་མའི་ཞལ་ལན་གསུམ་་་
གཟིགས། གུ་རུ་དྲག་པོ་གནམ་ལྕགས་མེ་ཕྲེང་མངོན་སུམ་དུ་གྲུབ་
པའི་དབང་གིས་མཆེད་ལྕམ་དང་དཔོན་སློབ་ལྷན་རྒྱས་ཀྱི་བར་ཆད་་་
ཐམས་ཅད་གཡུལ་ལས་རྒྱལ། ཐུགས་བཞེད་མ་ལུས་པ་གེགས་མེད་
དུ་གྲུབ་པར་གྱུར། ལོ་འདིར་ཁོང་གི་གཅུང་རང་བྱུང་རྒྱལ་བའི་ནིརྨ་
ཀ་གཉིས་རིག་སད་ཅིང་ལྟ་བ་ངོ་འཕྲོད། ཁོང་གི་གེགས་དང་བར་
ཆད་ཐམས་ཅད་བཟློག་པར་མཛད་ཡོད་དེ། མདོ་རིན་པོ་ཆེའི་
《རང་རྣམ་མེ་ཏོག་ཕྲེང་མཛེས་》ལྡེབ་༡༤པའི་ཉིན་ན། “ ཤིང་ཕོ་བྱི་
བར་རྨ་རྒྱལ་གནས་མདུན་ཐོན། །རྨི་ལམ་འོད་གསལ་མཐོང་སྣང་
ཚད་མེད་ལ། །དངོས་སུ་ཨ་རུ་སྨན་གྱི་ཆར་བ་བབས། །གནས་སྒོ་
གསར་ཕྱེས་རང་བྱོན་སྣ་ཚོགས་བཀྲ། །པཎ་ཆེན་ནཱ་རོའི་གདུང་རྟེན་
མཆོད་རྟེན་དང༌། །འཕགས་པ་དགྲ་བཅོམ་མ་ཕམ་པ་ལ་སོགས། །
དམ་པ་དུ་མའི་ཞལ་བྱོན་དྲེགས་པ་བཏུལ། །ཁྱད་པར་སྒྲོལ་མ་འབུམ་
344



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
རྫོང་གཞལ་ཡས་མཇལ། །འཇིགས་བརྒྱད་ཀུན་ཞི་ཚེ་དཔལ་དངོས་
གྲུབ་གནང་། །རིག་འཛིན་ཚེ་དབང་རྒྱལ་བའི་ནིརྨ་ཀ །འདི་ལོར་
སྙིང་པོའི་དོན་མཐོང་རིགས་སད་གྱུར། །བར་ཆད་ཡོད་ཀུན་རིམ་
བཞིན་བདག་གིས་བསྒྲལ། །ཏཱ་རེའི་ཞལ་གཟིགས་རང་ལ་ལན་
གསུམ་བྱོན། །དམར་ནག་མེ་ཕྲེང་མངོན་གྲུབ་བྱིན་རླབས་ཀྱིས། །མ་
རུང་གདུག་པ་འདུལ་བའི་སྐལ་བ་ཡོད། །མཆེད་ལྕམ་ལྷན་རྒྱས་བར་
ཆད་གཡུལ་ལས་རྒྱལ།” ཞེས་གསུངས་སོ། །སྤྲུལ་སྐུ་རང་བྱང་གིས་
མཛད་པའི་（ རྣམ་ཐར་གསོལ་འདེབས་》ལས། “ གངས་ཅན་ས་
གནད་རྨ་རྒྱལ་རི་བོ་རུ། །བསྟན་འགྲོའི་དགོས་ཆེད་དབང་གིས་
ཞབས་བསྐྱོད་ཚེ། །གནས་བདག་ལྷ་ཀླུས་བསུ་བའི་དག་སྣང་བཅས། །
ཕོ་བྲང་གཟིགས་སྣང་ཕུལ་ལ་གསོལ་བ་འདེབས་། དེ་ཚེ་སྣོད་བཅུད་
གསོ་བའི་དགེ་མཚན་དང༌། །བཀྲ་ཤིས་རྟེན་འབྲེལ་ལེགས་པའི་ས་
གནད་ཐེབས། །དངོས་སུ་སྨན་རྒྱལ་ཨ་རུའི་ཆར་བབས་སོགས། །
ཀུན་གྱིས་ཡིད་སྨོན་གྱུར་ལ་གསོལ་བ་འདེབས། །བརྟུལ་ཞུགས་གྲུབ་
པའི་དྲག་སྔགས་རོལ་བ་ཡིས། །ཚར་གཅོད་རྗེས་འཛིན་ལས་ཆེན་
ཐོགས་པ་མེད། །གང་ལ་དམིགས་པའི་དགྲ་གདོན་ཐལ་བར་
བརླགས། །ཁྲག་འཐུང་དྲག་པོའི་རིག་འཛིན་གསོལ་བ་འདེབས།”
ཞེས་གསུངས་སོ། །མདོ་ཟླ་གསལ་དབང་མོས་མཛད་པའི་（མདོ་
རིན་པོ་ཆེའི་རྣམ་ཐར་བསྡུས་པ་》ལས། “ ཤིང་བྱི་ལོར་རྨ་རྒྱལ་
གནས་ཡུལ་དུ་ཕེབས་པས། གནས་བདག་རྨ་རྒྱལ་སྤོམ་ར་མཆེད་
345



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྲས་བཙུན་མོ་ལྷ་ཀླུའི་འཁོར་ཚོགས་བསམ་གྱིས་མི་ཁྱབ་པས་བསུ་བ་་
རྒྱ་ཆེན་པོ་མཛད་པ་དག་པའི་སྣང་ངོར་མངོན་སུམ་དུ་བྱུང་། མཆོད་
གནས་འཕགས་པ་དགྲ་བཅོམ་པ་མ་ཕམ་པ་དང་། པཎ་ཆེན་ནཱ་རོའི་
གདུང་རྟེན་མཆོད་རྟེན། གེ་སར་རྒྱལ་པོའི་གོ་མཚོན། རིན་པོ་ཆེའི་
ཕོ་བྲང་། མི་མ་ཡིན་གྱི་གཏེར་ཟོག གནས་ཡུལ་གྱི་བཀོད་པ་སོགས་
གཟིགས་མོར་ཕུལ། དེའི་ཚེ་སྣོད་བཅུད་གསོ་བའི་དགེ་མཚན་དང་
བཀྲ་ཤིས་རྟེན་འབྲེལ་ལེགས་པའི་ས་གནད་ཐེབས་ཤིང་དངོས་སུ་་་་་་
སྨན་རྒྱལ་ཨ་རུའི་ཆར་བབས་པ་ཀུན་གྱིས་མཐོང་སྣང་དུ་བྱུང། སྒྲོལ་
མ་འབུམ་རྫོང་དུ་ཏཱ་རེ་ཉེར་གཅིག་གི་ཞལ་བསྟན། འཇིགས་བརྒྱད་
ཞི་ཞིང་ཚེ་དཔལ་རྒྱས་པའི་དངོས་གྲུབ་གནང༌། རིག་འཛིན་ཚེ་
དབང་རྒྱལ་བའི་ནིརྨ་ཀ འདི་ལོར་སྙིང་པོའི་དོན་མཐོང་རིག་སད་
གྱུར། ཞེས་པ་འདི་མདོ་རིན་པོ་ཆེའི་གཅུང་རང་བྱུང་རྡོ་རྗེ་ཡིན་ནམ་
སྙམ། མདོ་རིན་པོ་ཆེས་ཁོང་ལ་ཞབས་བརྟན་གསུངས་པའི་ནང་།
སྐུ་གསུམ་རང་བྱུང་པདྨའི་ཐུགས་ཀྱི་སྲས། །རིག་འཛིན་ཚེ་དབང་རྡོ་
རྗེ་ཞེས་གྲགས་པར། །ཞེས་སོགས་གསུངས་འདུག་པ་དང་ཤིན་ཏུ་
མཐུན། བར་ཆད་ཡོད་པ་ནི་གཅུང་དེ་ལོར་སྙུན་ཚབས་ཆེན་ཐེབས་
པ་རིན་པོ་ཆེ་དང་ཁོང་གི་དངོས་སློབ་གྲུབ་བརྙེས་དཔལ་ལྡན་ཞུ་བ་་་
དེ་གཉིས་ཀྱིས་བཟློག་རབས་ཡོད།” ཅེས་གསུངས་སོ། །
346



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
བཅུ་པ། མི་ཉག་ལ་བཞུགས་པའི་སྐོར།
དགུང་ལོ་སོ་དགུ་པ་ས་འབྲུག་(སྤྱི་ལོ་1928)ལོར། མི་ཉག་ཡུལ་
གྱི་དཔོན་ཁག་དང་དགོན་སྡེ་སོ་སོའི་སྐུ་ཚབ་རྣམས་མཚོ་སྔོན་ཕྱོགས་་
སུ་མདོ་རིན་པོ་ཆེ་གདན་འདྲེན་ལ་ཆས། སྐུ་ཚབ་རྣམས་ཀྱིས་གསོལ་
བ་ཡང་ཡང་བཏབ་པས། ཁོང་གིས་བྱོན་པར་ཞལ་གྱིས་བཞེས། དེ་
ནས་སྟོན་འཁོར་རྣམས་དགུ་རུ་ཁྲ་ཚང་གི་ཡུལ་ནས་ཕ་ཡུལ་མི་ཉག་་་་
ཏུ་བྱོན། གོ་རོ་དཔོན་སྟོབས་རྒྱས་སོགས་དཔོན་ཁག་སོ་སོ་དང༌།
བྲག་མཁར་དགོན། སྐུ་ནུབ་དགོན། སེང་གེ་དགོན། དཔལ་རི་
དགོན། ལའུ་ཐང་དགོན། ར་མགོ་དགོན། བགནས་དགོན་སོགས་
ཡུལ་དགོན་གྱི་ཕེབས་བསུ་པ་རྣམས་མི་ཉག་ཤ་བོའི་ཐང་གི་བར་ལ་་་
ཆིབས་བསུ་ལ་བསྐྱོད། རྟ་པ་སྟོང་ཕྲག་མང་པོས་བསུ་བ་རྒྱ་ཆེར་
མཛད། སྐུ་ནང་སྟག་སྤྲུལ་སོགས་བླ་ཆེན་དང་དཔོན་ཆེན་རྣམས་
ཀྱིས་སྐྱེར་ནང་དགོན་པའི་ཚབ་གནང་སྟེ་སྔར་བྱས་ཀྱི་ཉེས་པ་ལ་་་་་་
བཤགས་པ་ཡང་ཡང་ཕུལ། མ་ཟད་གདོན་གྱིས་ཟིན་པའི་བླ་གྲྭ་
འགའ་དགོན་ཐོག་ནས་སྤྲུགས་པས། ཁོང་གིས་སྔར་ལྟར་སྐྱེར་ནང་
དགོན་པ་ལ་ཐུགས་ཁུར་བཞེས། སྨད་མི་ཉག་གི་གཞི་བདག་ཀུན་གྱི་
རྒྱལ་པོ་དགེ་བསྙེན་བཞག་བྲ་དཀར་མོ་སོགས་ཀྱིས་སྣེ་ལེན་དཔུང་་་་
གྲོགས་མི་བཞིན་དུ་མཛད། བཞག་བྲ་གཡུ་མཚོར་བྱོན། གནས་
347



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མདུན་དུ་ལ་བཙས་ཤིག་བཞེངས། བསང་གསོལ་དང་ཚོགས་འཁོར་
རྒྱ་ཆེར་ཕུལ། གནས་བདག་རྣམས་ཀྱིས་གཏེར་གནས་མང་དུ་ཕུལ།
ས་བཅུད་ལ་དགོངས་ནས་གཅིག་ཀྱང་མ་བཞེས། གསེར་རྒྱལ་སྒོའི་
འགྲམ་དུ་ལ་བཙས་ཤིག་བཞེངས། མིང་ལ་གཏེར་བདག་ལ་བཙས་
ཞེས་གསོལ། རྨ་རྒྱལ་སྤོམ་རིའི་འཁོར་དུ་གནས་པའི་གཞི་བདག་
གཉན་པོ་གཏེར་བདག་ཅེས་པ་དེ། ལ་བཙས་དེར་བཀུག གོ་རོ་སྡེ་
བའི་བསྟན་སྲུང་དུ་བསྐོས། བསང་བརྔན་འབུམ་ཐེར་མང་པོ་ཕུལ།
བསང་ཡིག་ཅིག་མཛད། གོ་རོ་སྡེ་བས་ད་ལྟའི་བར་དུ་མཆོད་བཞིན་
ཡོད། མི་ཉག་ཕྱོགས་ཀྱི་དགོན་སྡེ་དང་ཡུལ་སྡེ་རྣམས་སུ་ཕེབས་ནས་
གྲྭ་སེར་རྣམས་ལ་ཁྲིད་ཡིག་ཡེ་ཤེས་བླ་མ་སོགས་དབང་ལུང་ཁྲིད་་་་་་
གསུམ་གནང་། མི་སྐྱ་ཕོ་མོ་རྣམས་ལ་དགེ་བཅུའི་ཆོས་དང་ཚེ་
དབང་། འཕོ་ལུང་སོགས་གསུངས། ཡུལ་དགོན་རྣམས་ལ་སྐུ་རིམ་ཅི་
དགོས་ཕུལ། ཡུལ་ཕྱོགས་ཐམས་ཅད་དཀར་པོ་དགེ་བའི་ལམ་ལ་
བསྒྱུར། སློབ་ཆེན་བརྒྱ་ཕྲག་ལྷག་ལ་སྨིན་ཁྲིད་ཀྱི་གདམས་པ་ཟབ་མོ་
གནང་བས། རྟོགས་པ་ངོ་འཕྲོད་ཅིང་ཚེ་དང་སྒྲུབ་པ་མཉམ་པའི་
སྐྱེས་བུ་མང་དུ་བྱུང་ཞིང་། སེང་གེ་དགོན་པའི་རྩ་ར་བླ་མ་སྟོབས་
ལྡན་གྱི་ཞལ་ནས། མདོ་རིན་པོ་ཆེ་ཁོང་གིས་འཕོ་ལུང་གསུངས་
སྐབས་སྐྱ་སེར་མང་དུ་འདུ་ཞིང་འཕོ་རྟགས་མི་ཐོན་པ་གཅིག་ཀྱང་་་་་
མེད། ཐེངས་རེ་ལ་སྐྱ་སེར་སུམ་བརྒྱ་ཙམ་འཛོམས་བྱུང་། ཚངས་
དབུགས་ལ་རྩ་ཐུར་མི་ཟུག་པ་མི་སུའང་མ་བྱུང་གསུངས། མི་ཉག་
348



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
མཁན་ཆེན་ཆོས་གྲགས་ཀྱི་ཞལ་ནས། ཁོང་དགུང་ལོ་བཅུ་གསུམ་
པས་འབྲུག་ལོར། བྲག་མཁར་ཡུལ་དགོན་གཉིས་ཀྱིས་མདོ་རིན་པོ་
ཆེ་དགོན་ཐོག་ཏུ་གདན་དྲངས། རིན་པོ་ཆེ་ནས་ཁྲིད་ཡིག་ཀུན་
བཟང་བླ་མའི་ཞལ་ལུང་དང་། ཁྲིད་ཡིག་ཡེ་ཤེས་བླ་མ་སོགས་
གསུངས་ནས་ཟླ་བ་གཅིག་ལྷག་བཞུགས་གསུངས། རྫོགས་པ་ཆེན་
པོའི་རྣལ་འབྱོར་བ་མདུང་མོང་བླ་མ་རིག་འཛིན་དཔལ་ལྡན་གྱི་ཞལ་
ནས། ཁོང་དགུང་ལོ་བཅུ་གཅིག་པ་ས་སྦྲུལ་ལོར། ནགས་ལུང་ཡུལ་
དགོན་གཉིས་ཀྱིས་མདོ་རིན་པོ་ཆེ་སེང་གེ་དགོན་དུ་སྤྱན་དྲངས།
འདུས་པ་སྤྱི་ལ་དགེ་བཅུའི་ཆོས་དང་ཁྲོམ་དབང༌། འཕོ་ལུང་སོགས་
གནང་། གྲྭ་སེར་དང་རྒན་རབས་རྣམས་ལ་ཁྲིད་ཡིག་ཀུན་བཟང་བླ་
མའི་ཞལ་ལུང་དང༌། ཁྲིད་ཡིག་ཡེ་ཤེས་བླ་མ་སོགས་གསུངས་ནས་ཟླ་
བ་གཅིག་ལྷག་གི་རིང་ལ་བཞུགས། ཞེས་གསུངས་པའོ། །དེ་བཞིན་
དུ་མི་ཉག་གི་དགོན་སྡེ་སོ་སོར་ཕེབས་ནས་དགེ་བཅུའི་ཆོས་དང་འཕོ་
ཁྲིད། ཁྲིད་ཡིག་ཀུན་བཟང་བླ་མའི་ཞལ་ལུང་དང་། ཁྲིད་ཡིག་ཡེ་
ཤེས་བླ་མ་སོགས་གསུངས་ནས་མི་ལོ་གཉིས་ལྷག་གི་རིང་ལ་མི་ཉག་་་་
གི་ཡུལ་ནས་བསྟན་འགྲོའི་དོན་རྒྱ་ཆེར་མཛད་དེ་བཞུགས། མདོ་
རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༡༤པའི་སྲིབ་ན།
“ ས་ཕོ་འབྲུག་གི་ང་རོ་ལན་གསུམ་ལྡིར། །མདོ་སྨད་རྟེན་འབྲེལ་
བསྟན་པའི་མེ་རོ་གསོས། །ས་སྦྲུལ་བཞི་བཅུའི་ལོ་ལོན་རྒན་བུ་ངས། །
ངལ་བ་ཁྱད་བསད་རང་ཡུལ་ཆོས་ལ་བསྒྱུར། །འདི་དུས་ལྷ་འདྲེ་མི་
349



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གསུམ་ཟིལ་གྱིས་མནན། །བཞག་བྲའི་གནས་རིའི་དབུ་རྩེས་དུད་
པར་མཛད། །གཡུ་མཚོའི་འགྲམ་ཕྱོགས་གཏེར་གནས་མང་པོ་སྟོན། །
འབྲོག་པ་ཕྱུགས་དང་རོང་པ་ལོ་ལེགས་ཟེར། །སྣོད་བཅུད་དགེ་ཞིང་
རྒྱལ་བསྟན་དར་རྒྱས་ཆེད། །བསང་བརྔན་མཆོད་པ་བུམ་གཏེར་
མང་བསྒྲུབས་ཕུལ། །ཁྲི་དང་ལྷ་མཁར་ལྷ་ཁང་བརྩིགས་པ་སོགས། །
བཀྲ་ཤིས་བྱ་བ་དུ་མས་རང་བློ་ཚིམ། །འབྲེལ་ཐོགས་བྱེ་བ་མང་པོ་
དོན་ཡོད་བྱས། །བརྒྱ་ཕྲག་འགའ་ལ་སྨིན་ཁྲིད་བཏབ་པའི་སྐབས། །
ནད་གདོན་མེད་ཅིང་ཕལ་ཆེར་ངེས་ཤེས་རྙེད། །ལོ་ཟླར་སྒྲུབ་ལ་
གཞོལ་བ་གྲངས་མང་བྱུང་། །བསྟན་པའི་གཞི་མ་དགེ་འདུན་སྡེ་འདུ་
བར། །ཚོགས་བསགས་མཆོད་པ་ཕངས་པ་མེད་པས་མཆོད། །སྐྱེ་
དགུ་ཆོས་ལ་བཀོད་ཕྱིར་སེམས་མཆོག་བསྐྱེད། །མཐོ་དགའ་དམའ་
སྡང་མེད་པར་ཀུན་མཐུན་ངང༌། །གཟུགས་ཅན་གཟུགས་མེད་འགྲོ་
བ་མཐའ་དག་ལ། །དངོས་སམ་བརྒྱུད་ནས་རྣམ་གྲོལ་ས་བོན་བཏབ།།
ཕྱོགས་མེད་རྣལ་འབྱོར་རིས་མེད་ཕན་བདེ་འགྱེད། །བཤོལ་སྡོད་མ་
ཐེབས་རྟེན་འབྲེལ་ཡོད་པར་བསྐྱོད།” ཞེས་གསུངས་སོ། །མདོ་ཟླ་
གསལ་དབང་མོས་མཛད་པའི་（མདོ་རིན་པོ་ཆེའི་རྣམ་ཐར་བསྡུས་་་་
པ་》ལས། “ དེ་ནས་ས་འབྲུག་ལོར་མདོ་སྨད་རང་ཡུལ་དུ་ཆིབས་
བསྒྱུར་གནང་ནས་བསྟན་པའི་མེ་རོ་གསོས། ལྷ་འདྲེ་མི་གསུམ་ཟིལ་
གྱིས་མནན། མེ་ཉག་ཡུལ་ཁམས་ཀྱི་དགོན་སྡེ་ཀུན་ཏུ་བྱོན་ནས་
དབང་ཆོས་ཀྱི་འབྲེལ་བས་རང་ཡུལ་ཆོས་ལ་བསྒྱུར། གཡུ་མཚོའི་
350



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
འགྲམ་དང་བཞག་བྲའི་ཉེ་ཕྱོགས་སུ་བུམ་གཏེར་མང་པོ་སྦས། རྨ་
རྒྱལ་གྱི་གཏེར་བདག་གནོད་སྦྱིན་ཆེན་པོ་དངོས་སུ་བཀུག་སྟེ་གཏེར་་་་
བདག་ལབ་རྩེ་གསར་དུ་བསྟད་བསང་བརྔན་རྟའུ་དམུ་རྫུ་ཧས་ཁ་་་་་
ནས་མཐོང་། ཟླ་བ་གཅིག་བར་བསང་དུད་མ་ཆད་པར་གྲགས།
དེའི་དུས་ཡུལ་ཁམས་ཀུན་ལོ་ལེགས་འབྱོར་རྒྱས་བྱུང་བས། མདོ་
རིན་པོ་ཆེ་ལ་ལོ་ལེགས་བླ་མ་ཞེས་གྲགས། གདུལ་བྱ་འབྲེལ་ཐོགས་བྱེ་
བ་མང་པོའི་དོན་ཡོད་མཛད། སྨིན་ཁྲིད་གནང་བས་འདུས་པ་བརྒྱ་
ཕྲག་དུ་མས་སྙིང་པོའི་དོན་མཐོང་། ལོ་མང་ཟླ་མང་ཚེ་གཅིག་སོགས་
ལ་སྒྲུབ་ལ་གཞོལ་བ་གྲངས་མང་བྱུང་ངོ༌། །སླར་བྱང་དུ་ཕེབས་
སྐབ ས་ཟོ་དོར་བཞག་བྲའི་དབུ་རྩེ་ཡང་ཕེབ ས་ཕྱོགས་དེར་དུད།།
རང་ཡུལ་དགོན་སྡེ་ཆེ་རྒུ་མི་སེར་ཀུན་གྱིས་ཕེབས་བཤོལ་ལན་མང་་་་
ཞུས་ཀྱང་མ་གནང་། རྟེན་འབྲེལ་དབང་གིས་རྨ་སྟོད་དུ་ཕེབས།”
ཞེས་གསུངས་སོ། །
བཅུ་གཅིག་པ། མགོ་ལོག་དང་མཚོ་སྔོན་
སོགས་ལ་བཞུགས་པའི་སྐོར།
དགུང་ལོ་ཞེ་གཅིག་པ་ལྕགས་རྟ་(སྤྱི་ལོ་1930) ལོར། མདོ་སྨད་
མི་ཉག་ནས་མགོ་ལོག་ཕྱོགས་སུ་ཞབས་ཀྱིས་བཅག མི་སྐྱ་ཕོ་མོ་
རྣམས་ལ་དགེ་བསྐུལ་རྒྱ་ཆེར་མཛད། ཡུལ་དགོན་རྣམས་ལ་གང་ལ་
351



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གང་འཚམས་ཀྱི་ཆོས་འབྲེལ་དང་རིམ་གྲོ་སྣ་ཚོགས་བསྒྲུབས། བསྟན་
དགྲ་དང་དམ་ཉམས་མང་པོ་བཏུལ། གཞི་བདག་དང་བསྟན་སྲུང་
རྣམས་ལ་བསང་བརྔན་ཕུན་སུམ་ཚོགས་པ་ཕུལ་ཞིང་། ཡུལ་དགོན་
རྣམས་བཀྲ་ཤིས་པའི་གནས་སུ་བཀོད། མདོ་རིན་པོ་ཆེའི་《རང་
རྣམ་མེ་ཏོག་ཕྲེང་མཛེས་》ལྡེབ ༡༤པའི་ཉིན་ན། “ རྨ་སྟོད་གདུལ་
ཞིང་རྣམ་དཀར་ཞིང་སར་བསྐུལ། །བསྟན་དགྲ་དམ་ཉམས་འདྲེ་
སྲིན་གྲངས་མང་བཏུལ།” ཞེས་གསུངས་སོ། །
དགུང་ལོ་ཞེ་གཉིས་པ་ལྕགས་ལུག་(སྤྱི་ལོ་1931)ལོར། མཚོ་སྔོན་
ཕྱོགས་སུ་བསྟན་འགྲོའི་དོན་ལ་ཆས། ཐོག་མར་དགུ་རོང་གི་ཡུལ་དུ་
བྱོན། སྐབས་དེར་མི་དང་མི་མིན་གྱི་རིགས་འགས་ཕྲག་དོག་དང་
འགལ་རྐྱེན་སྣ་ཚོགས་བརྩམས་ཀྱང་། ཡི་དམ་དང་བསྟན་སྲུང་
སོགས་ཀྱི་ནུས་མཐུས་གནོད་མེད་གཡུལ་ལས་རྒྱལ། སྙིང་ཐིག་དང་
ཐུགས་ཐིག་གི་བསྟན་པ་ཕྱོགས་མེད་སྤེལ། དེ་བཞིན་དུ་ཡུལ་སྡེ་དང་
དགོན་སྡེ་སོ་སོར་བྱོན་ནས་ཆོས་འཆད་ཉན་དང་དགེ་སྒྲུབ་སྡིག་སྤང་་་
གི་བསྐུལ་མ་རྒྱ་ཆེར་མཛད་དེ་བཞུགས། མདོ་རིན་པོ་ཆེའི་《རང་
རྣམ་མེ་ཏོག་ཕྲེང་མཛེས་》ལྡེབ་༡༥ པའི་ཉིན་ན། “ལྕགས་ཀྱི་གཡང་
མོས་འབའ་སྒྲ་བྱང་ལ་བསྒྲགས། །ས་གསུམ་ཆོས་ཀྱི་སྣང་བས་ཁྱབ་པ་
ལ། །མི་གཟུགས་འདྲེ་སེམས་བླ་དཔོན་དམ་སྲིའི་རིགས། །ཕལ་ཆེར་
འཁུ་ཡང་རང་བྱས་རང་ཕུང་གྱུར། །བྱས་ཚད་ཆོས་དང་བསམ་ཚད་
དགེ་བར་གྲུབ། །རིང་ལུགས་སྒྲུབ་བརྒྱུད་དར་རྒྱས་ལས་མཐར་ཕྱིན།”
352



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
ཞེས་གསུངས་སོ། །ལོ་དེར་མགོ་ཚང་དགེ་སློང་གི་སྐུ་ཕྲེང་གསུམ་པ་
རིག་འཛིན་པདྨ་དབང་ཆེན་ངོས་འཛིན་དང་། མཁས་གྲུབ་གཉིས་
ལྡན་གྱི་སྐྱེས་བུ་ཞིག་འབྱུང་བའི་ལུང་བསྟན་དང་བསྟོད་བསྔགས་་་་་་
གནང་བའོ།། 《མཚོ་ལྷོའི་གསང་ཆེན་རྙིང་མའི་མཁས་གྲུབ་ཡོངས་
ཀྱི་མཛད་རྣམ་》ལྡེབ་༥༨ ་ན་གསལ་ལོ། །
དགུང་ལོ་ཞེ་བཞི་པ་ཆུ་བྱ་(སྤྱི་ལོ་1933)ལོར། ལོ་དེའི་ཟླ་བ་དྲུག་
པའི་ཚེས་བརྒྱད་ལ་ཡིད་རིགས་ཞེས་བྱ་བའི་ས་ཆ་ནས་མ་ཡུམ་རིག་་་
བྱེད་དབང་མོ་སྐུ་གཤེགས། གསར་རྙིང་གི་དགེ་འདུན་དུ་མ་སྤྱན་
དྲངས་ཏེ་དགུང་རྫོགས་རྒྱ་ཆེར་བསྒྲུབས། རིས་མེད་ཀྱི་དགོན་སྡེ་
རྣམས་ལ་དངུལ་སྲང་ཁྲི་གསུམ་ལྷག་གིས་འབྲེལ་བཞག ཞིང་མཆོག་
པདྨ་འོད་དུ་སྐྱེ་བའི་སྨོན་ལམ་ཡང་ཡང་ཕུལ། གདུང་རུས་ཡོངས་
རྫོགས་གསེར་གྱི་བུམ་པར་བཅུག་སྟེ། གངས་ཅན་མཚོ་ཆེན་བཞིའི་
ཡ་གྱལ་ཤར་ཁྲི་ཤོག་རྒྱལ་མོའམ་མཚོ་སྙིང་མ་ཧཱ་དེ་ཝའི་ནང་བུམ་་་་་་
གཏེར་གྱི་ཚུལ་དུ་སྦས། ལྷ་ཀླུ་དང་། གནས་བདག གཏེར་སྲུང་
རྣམས་དགྱེས་པའི་རྣམ་འགྱུར་རབ་ཏུ་ངོམས་ཞིང་སྡོང་གྲོགས་མཛད་
དོ། །སློབ་དཔོན་པདྨས་མ་འོངས་པ་ན་མཚོ་སྙིང་མ་ཧཱ་དེ་ཝའི་
ཕྱོགས་སུ་གསང་སྔགས་རྡོ་རྗེ་ཐེག་པའི་བསྟན་པ་དར་བའི་དུས་་་་་་་
རྟགས་མངོན་དུ་ཡོད་པར་གསུངས་པ་རྣམས། ཁོང་གི་ཉམས་ཀྱི་
སྣང་ངོར་མངོན་སུམ་བྱུང་བས། ཡུལ་ཕྱོགས་ཐམས་ཅད་དུ་སེམས་
ཀློང་མན་ངག་གི་སྡེའི་བསྟན་པའི་གཞི་བཙུགས། དགོན་སྡེ་ཕལ་མོ་
353



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཆེར་གུ་རུའི་སྐུ་བརྙན་བཞེངས། སྐྱེ་འགྲོ་ཡོངས་ལ་བཛྲ་གུ་རུ་འདོན་
དུ་བཅུག མ་འོངས་པའི་དུས་རྟགས་གསལ་བའི་སྐབས་སུ་ཁོང་སླར་
ཡང་ཡུལ་དེར་བྱོན་ནས་ཐུགས་ཐིག་བསྟན་པའི་ཆོས་ཆར་འབེབ་་་་་
པའི་ལུང་བསྟན་སོགས་གནང་ཡོད་དེ། མདོ་རིན་པོ་ཆེའི་《རང་
རྣམ་མེ་ཏོག་ཕྲེང་མཛེས་》ལྡེབ་༡༦པའི་ཉིན་ན། “ཞེ་བཞི་ཆུ་མོ་བྱ་
ལོའི་ཟླ་ཚེས་ལ། །བསྐྱེད་མ་ཚེ་ཚད་རྫོགས་པར་འདྲེན་སྟོན་བརྩམ། །
ཟོང་དངུལ་དམར་རྩིས་ཁྲི་སྲང་གསུམ་ཡར་ལྷག །གསར་རྙིང་མཆོད་
གནས་ཀུན་གྱི་ཕྱོགས་སུ་བཏང། །ས་ལམ་ཡར་ཟླའི་ངོས་བཞིན་གོང་
དུ་འཕེལ། །ཞིང་མཆོག་པདྨ་འོད་དུ་སྐྱེ་བར་སྨོན། །དཀར་རྩི་རིན་
ཆེན་གསེར་གྱིས་གཏམས་བྱས་པ། །ཁྲི་ཤོག་རྒྱལ་མོའི་བསྟན་དར་མ་
ཀིར་བསྟབས། །གསང་ཆེན་བསྟན་པ་དར་ངེས་ས་གནད་ཐེབས། །
ཕྱི་ནང་གསང་བའི་ཡ་མཚན་རྟགས་མང་ཐོན། །གནས་བདག་
གཏེར་བདག་ས་བདག་ཐམས་ཅད་མཉེས། །པདྨའི་རྒྱལ་བསྟན་སྐྱོང་
བར་ཁས་བླངས་སོ། །སྔོན་དུས་ཨོ་རྒྱན་རྒྱལ་པོའི་རྫུ་འཕྲུལ་བསྟན། །
ལྷ་སྲིན་དམ་བཏགས་མཚོ་ལ་ཕྱག་རྗེས་བཞག །མ་འོངས་མཚོ་སྙིང་
གནས་རིའི་བྱང་ངོས་ཕྱོགས། །རྡོ་ལ་གྲུབ་ཐོབ་སྐུ་བརྙན་གསལ་བའི་
དུས། །མཚོ་སྔོན་ཡུལ་ཕྱོགས་ཐམས་ཅད་སྔགས་ཆོས་བསྒྲུབ། །སྐྱེ་
དགུ་ཚེ་བསོད་རྫོགས་ལྡན་དཔལ་ལ་རོལ། །གཞན་རྒྱུད་བསྲེག་པའི་
སྡེ་དཔུང་ཉམས་པར་འགྱུར། །ཐེག་རྩེའི་བསྟན་པ་དར་ཞེས་ལུང་
བསྟན་བཞིན། །དེང་དུས་དུས་བབས་དུས་རྟགས་མངོན་པར་
354



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
གསལ། །ཡེ་ཤེས་རྡོ་རྗེ་བི་མ་མི་ཏྲ་སོགས། །དམ་པ་རྣམས་ཀྱི་ཐུགས་
བསྐྱེད་ཆུད་མི་ཟ། །ཐམས་ཅད་སྙིང་ཐིག་ཆོས་ཀྱི་གདུལ་བྱར་གྱུར། །
སྡེ་གསུམ་ཀློང་དགུའི་བསྟན་པའི་གཞི་ཚུགས་ཤིང་། །ཕྱོགས་མེད་བླ་
མ་མང་པོའི་ཟབ་ཆོས་སྤེལ། །བྱང་དགོན་ཕལ་ཆེར་གུ་རུའི་སྐུ་
གཟུགས་བཞེངས། །སྐྱེ་འགྲོ་ཡོངས་ཀྱིས་བཛྲ་གུ་རུ་འདོན། །བཙུན་
ཆེན་བླ་ཆེན་རིགས་རྣམས་རྒྱ་ཆས་མཛད། །དཀོར་སྲུང་ཤིང་སྟེ་མ་
ཐེན་ཙེ་རྒྱ་ལྷ་མཆོད། །ཡང་ན་ཤ་གསུར་ར་གསུར་རྔམ་རྣམས་
བརྟེན། །སྡོམ་གསུམ་མངོན་ལྐོག་མི་ཐུབ་གཡོ་སྒྱུས་བསླུ། །འདི་དུས་
དུག་ལྔ་སྨན་བསྒྱུར་གདམས་པའི་མཆོག །འོད་གསལ་རྡོ་རྗེ་སྙིང་པོ་
དར་རྒྱས་འཕེལ། །འགྲོ་ཀུན་འཁྲུལ་གྲོལ་སངས་རྒྱས་སར་འགོད་
ཕྱིར། །ངས་ཀྱང་ཐུགས་ཐིག་ཆོས་ཆར་ཕབ་ནས་འོངས།” ཞེས་
གསུངས་སོ། །སྤྲུལ་སྐུ་རང་བྱང་གིས་མཛད་པའི་《རྣམ་ཐར་གསོལ་
འདེབས་》ལྡེབ་༥ པའི་སྲིབ་ན། “དུས་བབས་གདུལ་ཞིང་དབང་
ལྡན་ཕྱོགས་ཀྱི་ཁམས། །མཚོ་ཆེན་ཁྲི་རྒྱལ་ཐུགས་ཀྱི་གནས་ཆེན་དུ། །
བསྡུ་དངོས་བཞི་ཡིས་བྱང་སེམས་ཐབས་མཁས་ཀྱིས། །ཀུན་སྣང་
དགེ་ལ་བསྒྱུར་དེར་གསོལ་བ་འདེབས། །ཆོས་དང་ཟང་ཟིང་འབྱོར་
བ་བསམ་འདས་ཤིང་། །ཞེན་མེད་རྣལ་འབྱོར་ཚོགས་ཆེན་ཡོངས་སུ་
རྫོགས། །དོན་གཉིས་ལྷུན་གྲུབ་དམིགས་མེད་རྒྱ་ཡིས་ཐེབས། །པདྨ་
དབང་ཆེན་རྩལ་ལ་གསོལ་བ་འདེབས། །མན་ངག་སྙིང་ཐིག་ཆོས་ཀྱི་
གདུལ་བྱ་རུ། །ལས་སྨོན་དད་ལྡན་སྐལ་བཟང་འཁོར་ཚོགས་འདུས། །
355



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཐུགས་ཐིག་བསྟན་པ་མཐའ་རྒྱས་རྟེན་འབྲེལ་འགྲིགས། །རྒྱལ་བའི་
རྒྱལ་ཚབ་ཆེན་པོར་གསོལ་བ་འདེབས།།” ཞེས་གསུངས་སོ། །ལོ་དེར་
རྫོགས་ཆེན་ཆོས་དབྱིངས་སྟོབས་ལྡན་རྡོ་རྗེའི་སྐུ་ཕྲེང་གསུམ་པ་ཐུབ་་་
བསྟན་ཆོས་ཀྱི་ཉི་མ་འབའ་ཡུལ་དུ་འཁྲུངས་པ་ངོས་འཛིན་གནང་།
ཕྱིས་སུ་སྤྲུལ་སྐུ་དེས་མདོ་རིན་པོ་ཆེའི་རྒྱལ་ཚབ་པདྨ་དབང་ཆེན་་་་་་་
བཞད་པའི་རྡོ་རྗེའི་དྲུང་ནས་སྔ་འགྱུར་བཀའ་གཏེར་ཡོངས་ཀྱི་་་་་་་་
དབང་ལུང་མན་ངག་དང་བཅས་པ་རྫོགས་པར་བཞེས་ཚུལ་དང།
གཞན་ཡང་ལོ་དེར་གཏེར་སྟོན་ཆོས་དབྱིངས་ལྷུན་གྲུབ་ཀྱི་སྐུ་ཕྲེང་་་་་
གསུམ་པ་འཇིགས་བྲལ་ཚེ་དབང་ཕྱོགས་ལས་རྣམ་རྒྱལ་ངོས་འཛིན་་་་་
གནང་། དེའང་མདོ་རིན་པོ་ཆེའི་ཞལ་ནས་ཡུལ་ནི་ཟངས་མདོག་
དཔལ་གྱི་རི། །ཕ་ནི་ཐབས་ཤེས་མངོན་འཇུག་དང་། །མ་ནི་བདེ་
བའི་མིང་ཅན་གྱི།།" ཞེས་འཁྲུངས་ཡུལ་སོགས་ལུང་བསྟན་གསལ་
པོར་གནང་ཚུལ་སོགས། 《མཚོ་ལྷོའི་གསང་ཆེན་རྙིང་མའི་མཁས་
གྲུབ་ཡོངས་ཀྱི་མཛད་རྣམ་》ལྡེབ་༨ ༣ དང་༡༥༥ན་གསལ་ལོ། །
དགུང་ལོ་ཞེ་ལྔ་པ་ཤིང་ཁྱི་(སྤྱི་ལོ་1934)ལོར། རྨ་ཆུའི་བྱང་
ཕྱོགས་གཅན་ཚ་སོགས་ཀྱི་ཡུལ་དགོན་རྣམས་དང་། དེ་བཞིན་དུ་རྨ་
ཆུའི་ནུབ་ཕྱོགས་ཁྲི་ཁ་སོགས་དང༌། རྨ་ཆུའི་ལྷོ་ཕྱོགས་རེབ་གོང་གི་
ཡུལ། རྨ་ཆུའི་ཤར་ཕྱོགས་རྡོ་སྦིས་ཀྱི་ཡུལ་སོགས་ཀྱི་ཡུལ་དགོན་
རྣམས་སུ་ཞབས་ཀྱིས་བཅག མི་སྐྱ་ཕོ་མོ་གྲངས་ལས་འདས་པ་
རྣམས་ལ་དགེ་བཅུའི་ཆོས་དང་། འཕོ་ལུང་གི་ཁྲིད། སྐྱབས་སེམས་
356



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
ཀྱི་སྡོམ་པ། དབང་ལུང་དང་གདམས་པ་སོགས་གནང་། ཡུལ་དགོན་
རྣམས་ལ་རིམ་གྲོ་གནད་སྨིན་སྣ་ཚོགས་བསྒྲུབས། ལྷ་སྲིན་གདུག་པ་
ཅན་རྣམས་དམ་ལ་བཏགས། ཤི་གསོན་གྱི་འགྲོ་བ་མང་པོ་ཐར་བའི་
ལམ་ལ་བཀོད། ཡུལ་ཕྱོགས་ཐམས་ཅད་བཀྲ་ཤིས་པའི་གནས་སུ་
བསྒྱུར། དགོན་སྡེ་རྣམས་ལ་ཁྲིད་ཡིག་ཀུན་བཟང་བླ་མའི་ཞལ་ལུང་
སོགས་སྙིང་ཐིག་དང་ཐུགས་ཐིག་གི་དབང་ཁྲིད་མང་དུ་གནང་།
དབང་པོ་ཡང་རབ་རྣམས་ལ་ཁྲིད་ཡིག་ཡེ་ཤེས་བླ་མ། འཛིན་པ་རང་
གྲོལ་སོགས་རྫོགས་པ་ཆེན་པོའི་དབང་ཁྲིད་གནང་བས། རྟོགས་པ་
ངོ་འཕྲོད་པ། རི་སུལ་ཀུན་ཏུ་ཚེ་དང་སྒྲུབ་པ་མཉམ་པའི་སློབ་བུ་
མང་དུ་བྱུང། སྔགས་ཀྱི་དངོས་གྲུབ་སྣ་རེ་ཐོབ་པའི་གང་ཟག་ནི་
གྲངས་ལས་འདས་པ་བྱུང་ཡོད། མཁའ་འགྲོའི་གཡང་རྫོང་ཞེས་བྱ་
བའི་གནས་བྱིན་གྱིས་རླབས། བསྔགས་བརྗོད་དང་བརྡ་བསྟོད་ཀྱི་སྒོ་
ནས་གནས་ཡིག་མཛད། རིག་འཛིན་དཔའ་བོ་དགྱེས་པའི་ཚོགས་
འཁོར་སོགས་རྒྱ་ཆེར་ཕུལ། འབྱོར་བ་ཐམས་ཅད་དགེ་བའི་ཕྱོགས་
སུ་བཏང་སྟེ་མ་འོངས་བསྟན་པ་དར་བའི་རྟེན་འབྲེལ་ལེགས་པར་་་་་
བསྒྲིགས། མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་
༡༧པའི་སྲིབ་ན། “ ཤིང་ཁྱིའི་ལོ་མཇུག་ཤིང་ཕག་ལོ་མགོའི་ནང་། །
རོང་འབྲོག་དགོན་སྡེ་མང་པོར་འགྲོ་དོན་དང༌། །དབང་ཆོས་
གདམས་པའི་བཅུད་ཀྱིས་རྒྱུད་ཚིམས་བྱས། །ལེགས་པའི་རྟེན་འབྲེལ་
ལེགས་པའི་ཕྱོགས་སུ་བསྒྱུར། །སྔོན་སྨོན་དུས་བབས་བསྐུལ་མ་བྱུང་
357



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལྟར་བསྐྱོད། །གཏེར་ཆེན་སྣ་ཚོགས་རང་གྲོལ་ཆོས་བརྒྱུད་འཛིན། །
ཆོས་བདག་དམ་པ་རྣམས་གཙོའི་སྒྲུབ་པའི་སྡེ། །ཆོས་མཛད་ཆོས་
འདོད་ཀུན་ཡིད་རེ་བ་བསྐངས། །རྨ་ཡུལ་སྔགས་སྡེ་གྲྭ་ཚང་ཡུལ་སྡེ་
སྤྱིར། །ཀློང་སྙིང་ཐུགས་ཆེན་སྡུག་བསྔལ་རང་གྲོལ་དབང་། །ཚེ་
བསྲིང་གཡང་སྤེལ་ལྷ་སྲིན་དམ་འདོགས་སོགས། །ཞི་རྒྱས་དབང་གི་
འཕྲིན་ལས་མང་ཞིག་བརྩམས། །དེ་རྗེས་རིག་འཛིན་རྣལ་འབྱོར་ཁ་
ཤས་ངོར། །དམར་ནག་མེ་ཕྲེང་འཛིན་པ་རང་གྲོལ་སོགས། །ཐུན་
མོང་ཐུན་མིན་དབང་ཁྲིད་ལུང་གསུམ་ཕུལ། །དབང་རབ་ལྟ་སྒོམ་
སྤྱོད་པ་བོགས་ཐོན་ཞིང་། །དབང་འབྲིང་རིག་པ་གཅེར་མཐོང་
ཉམས་སྣང་འཕེལ། །དབང་ཐ་དད་མོས་དགེ་བློ་ཆེས་ཆེར་འཕེལ། །
དེ་གཞན་མཐོང་ཐོས་དྲན་རེག་བཟང་ངན་འབྲེལ། །འབྲེལ་ཚད་
མཁའ་སྤྱོད་སར་བགྲོད་སྨོན་ལམ་ཐེབས། །མཁའ་འགྲོའི་གཡང་རྫོང་
སྒྲུབ་གནས་བྱིན་གྱིས་རླབས། །བསྔགས་བརྗོད་བརྡ་བསྟོད་གནས་
ཡིག་ཁ་བྱང་བྲིས། །རིག་འཛིན་དཔའ་བོའི་བཞེད་བསྐངས་གུས་པ་
བསྐྱེད། །མ་འོངས་ཡང་ཡང་མཇལ་བའི་རྟེན་འབྲེལ་ཞུས། །ཡུལ་
དེར་རང་ལ་དངོས་འབྱོར་མཆོད་པའི་སྤྲིན། །འདོད་ཡོན་རྒྱ་ཆེན་
ཕལ་ཆེར་ཚོགས་སུ་བཏང། །འབྲེལ་ཐོག་བྱེ་བའི་གྲངས་ཀྱི་སེམས་
ཅན་འདུས། །སྔགས་ཀྱི་དངོས་གྲུབ་སྣ་རེ་མ་ཐོབ་མེད།” ཅེས་
གསུངས་སོ། །སྤྲུལ་སྐུ་རང་བྱང་གིས་མཛད་པའི་（རྣམ་ཐར་གསོལ་
འདེབས་》ལྡེབ་༦པའི་ཉིན་ན། “རོང་ཆེན་རོང་ཕྲན་སྒྲུབ་གནས་སྣ་
358



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
ཚོགས་དང་། །བྱང་ཕྱོགས་གསེར་ལྡན་ཡངས་པའི་ས་ཁོད་སྤྱི། །བྱེ་
བྲག་རྨ་ཀླུང་དལ་འགྲོའི་རྒྱུད་གནས་རིགས། །ཡང་གསང་གདུལ་
བྱར་འདྲེན་ལ་གསོལ་བ་འདེབས། །དམ་ལྡན་རིག་འཛིན་སློབ་བུས་
རི་སུལ་གང༌། གཟུགས་ཅན་ལས་ལྡན་སྐྱེས་བུ་གྲངས་ལས་འདས། །
གཟུགས་མེད་ལྷ་འདྲེའི་འགྲོ་དོན་བསམ་མི་ཁྱབ། །འབྲེལ་ཚད་དོན་
ལྡན་ཆེན་པོར་གསོལ་བ་འདེབས།” ཞེས་གསུངས་སོ། །ཤིང་ཕག་
ལོའི་ལོ་མཇུག་ཙམ་དུ་རྨ་ཆུའི་ཕྱོགས་འབའ་ཡུལ་དུ་ཕེབས། ཡུལ་
དགོན་རྣམས་ལ་ཆོས་འབྲེལ་རྒྱ་ཆེན་གནང་། ཤི་འདྲེ་མ་རུང་པ་ཞིག་
གནས་སྤར། ཡུལ་དགོན་ཐམས་ཅད་བཀྲ་ཤིས་པའི་གནས་སུ་བསྒྱུར།
མ་འོངས་པ་ན་ཡུལ་འདིར་སྙིང་ཐིག་གི་བསྟན་པ་དར་བའི་རྟེན་་་་་་་
འབྲེལ་ལེགས་པར་འགྲིགས། འབའ་ཤིང་ཁྲི་དགོན་པའང་ཐོག་མར་
ཁོང་གིས་བཏབ་པར་གྲགས། ཕྱིས་སུ་ཁོང་གི་སློབ་ཆེན་མཁན་ཆེན་
ཚེ་དབང་རིག་འཛིན་གྱིས་རྒྱ་བསྐྱེད་ཅིང་གདན་ས་མཛད་ཡོད་དེ།
མདོ་རིན་པོ་ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༡༨ པའི་་་་་
སྲིབ་ན། “ འབའ་ཡུལ་སྟོད་སྨད་ཤི་འདྲེས་ཆོ་འཕྲུལ་ངོམ། །ནད་
རིམས་བར་ཆད་སྣ་ཚོགས་བརྩོམས་ན་ཡང་། །བླ་མའི་ཐུགས་རྗེའི་
དགེ་བསྐུལ་རྒྱུ་ཆེས་བཟློག །འདྲེ་གདོན་ཚེ་འཕོས་ཡུལ་ཁམས་བཀྲ་
ཤིས་གྱུར། །མ་བསྒྲིགས་རང་འགྲིགས་རྟེན་འབྲེལ་ལ་བརྟགས་ན། །
ཕྱིས་སུ་ཡུལ་དེའི་ཆོས་སྲིད་ལྷག་པར་འཕེལ། །འདུས་པའི་སྡེ་ཚུགས་
དམ་པའི་ཞབས་པད་བརྟན། །རྒྱལ་བློན་ནང་གཤིན་སྡེ་འབངས་
359



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
མངའ་ཐང་རྒྱས། །རྡོ་གྲུབ་ཀུན་བཟང་གཞན་ལ་ཕན་དེས་ཀྱང༌། །
བསྟན་པ་ཕྱི་དར་ལུང་བསྟན་རྒྱ་ཆེར་ཡོད། །ཡང་སྤྲུལ་སྐྱེས་ཆེན་
རྣམས་ཀྱི་ཐུགས་ལ་སྟིམས། །ནུབ་པར་ཕང་བའི་ཟབ་ཆོས་སྤེལ་བར་
སྐུལ།།” ཞེས་གསུངས་སོ། ། ་
བཅུ་གཉིས་པ། གོང་གསེར་བཀྲ་ཤིས་ཁ་
མདོ་དང་དབལ་ཤུལ་རྨེ་ཡུལ་ལ་
བཞུགས་པའི་སྐོར།
དགུང་ལོ་ཞེ་བདུན་པ་མེ་བྱི་(སྤྱི་ལོ་1936)ལོར། ཕ་ཡུལ་མི་ཉག་
ཕྱོགས་སུ་བགྲོད་པའི་སྟ་གོན་མཛད་ཀྱང་། ལྷ་སྲུང་གིས་གནང་བ་མ་
བྱུང་བས། བྱོན་ཐབས་བྲལ་ལོ། །འབའ་གཞུང་ནས་དཀར་མོ་གཡང་
འཁྱིལ་བརྒྱུད་དེ་རིམ་བཞིན་གོང་གསེར་བཀྲ་ཤིས་ཁ་མདོར་ཕེབས།
སྐྱབས་མགོན་ཡེ་ཤེས་རྡོ་རྗེ་སྐུ་འཁྲུངས་པའི་ཡུལ་གོང་གསེར་བཀྲ་་་་་
ཤིས་ཁ་མདོ་ཞེས་པའི་གནས་སུ་བཀྲ་ཤིས་མཆོད་སྡོང་ཆེན་མོ་་་་་་་་
བཞེངས། སྐབས་དེར་ལྷ་འདྲེ་མི་གསུམ་གྱིས་འགལ་རྐྱེན་སྣ་ཚོགས་
བརྩམས་ཀྱང། ཁོང་གིས་རྫུ་འཕྲུལ་གྱི་སྒོ་ནས་མཚོ་འཕྱུར་བ་དང་
གཡུ་འབྲུག་མཁའ་ལ་འགྲོ་བ་དང༌། རྡོ་ལ་ཞབས་རྗེས་བསྣུན་པ། ས་
བདག་ཀླུ་གཉན་སོགས་ཀྱིས་རང་གཟུགས་དངོས་སུ་སྟོན་བཅུག་པས།
ཀུན་ཀྱང་ཡིད་ཆེས་པའི་གནས་སུ་བཀོད། མདོ་རིན་པོ་ཆེའི་《རང་
360



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
རྣམ་མེ་ཏོག་ཕྲེང་མཛེས་》ལྡེབ་༡༩ པའི་ཉིན་ན། “སྐྱབས་རྗེའི་སྐུ་
བལྟམས་གནས་ཡུལ་གོང་གསེར་སར། །མེ་བྱི་ཞེ་བདུན་ལོ་ངོ་དེ་རུ་
ལྷག །བཀྲ་ཤིས་མཆོད་སྡོང་བཞེངས་རྒྱུའི་སྟ་གོན་བསྒྲིགས། །སྐྱ་སེར་
འགའ་འགས་འགལ་རྐྱེན་ཅ་ཅོ་བསྒྲགས། །ཟ་འདོད་ཁྲམ་པ་མང་
པོས་རྐུ་དགོས་ཟེར། །སྨོན་ལོག་དམ་སྲིའི་རིགས་ཀུན་སྙིང་རླུང་
ལྡང་། །བསམ་སྤྱོད་ངན་པ་མང་པོས་བར་གཅོད་ཚེ། །དཀར་ཕྱོགས་
ཡུལ་ལྷ་ཆོས་སྲུང་སྡོང་གྲོགས་མཛད། །དགྲ་གདོན་གདུག་པ་ཅན་
རྣམས་ཚར་བཅད་དེ། །ཐོག་མའི་རྟེན་འབྲེལ་ལྷོ་རྒྱུད་ཆུ་མཚོ་ཕྱུར། །
གཡུ་འབྲུག་དགུང་ཆས་རང་གཞན་ཀུན་གྱིས་མཐོང༌། །བར་དུ་རྫུ་
འཕྲུལ་ཞབས་རྗེས་རྡོ་ལ་བབས། །མཐའ་རུ་ས་བདག་ལྷ་ཀླུའི་རང་
གཟུགས་བསྟན། །ནོར་འཛིན་ཞིང་བཅུ་བྷོ་ཊའི་ས་གནས་ཡིན། །
ཞིང་འདིའི་བདག་པོ་གཙུག་ན་འོད་འབར་དང་། །གཟི་འོད་འབར་
མ་ཞེས་མིང་ངེད་གཉིས་ཀྱིས། །ཁྱེད་ལ་འབུལ་བཞེས་ཆོས་སྲིད་གོང་
དུ་འཕེལ། །མཐའ་དམག་སྐྱེ་འགྲོའི་གཡང་ཉམས་མཐའ་དག་བཟློག །
དགོས་འདོད་ལྷུན་གྱིས་གྲུབ་ཟེར་རྨི་ལམ་རྨིས། །དེ་ཚུལ་བཤོལ་མེད་
འབད་པས་རྟེན་བཞེངས་བགྱིས། །རིན་ཆེན་སྤུང་འདྲ་གདན་ཐོག་
ས་ཆའི་མིང་། །སྐྱབས་རྗེའི་སྐུ་བལྟམས་བྱིན་རླབས་སྤྲུལ་ཞིང་འདིར། །
བཀྲ་ཤིས་རྫས་རྟགས་རྒྱལ་སྲིད་སྣ་བདུན་སོགས། །རྫས་གཟུགས་
རྣམ་འགྱུར་བཀོད་པ་ཁྱད་འཕགས་ཚང་། །ཁམས་གསུམ་འགྲོ་ལ་
ཐེག་ཆེན་ཆོས་སྒྲོག་ང་། །ལོག་འདྲེན་བདུད་སྡེ་འཇོམས་མཛད་
361



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དམག་དཔོན་དུ། །བྷནྡྷ་སརྦ་རྒྱ་མཚོས་བསྐོས་པ་ཡིན། །སྨོན་ལམ་
ཡོད་ཕྱིར་བསྟན་འགྲོའི་དོན་ཆེན་འགྲུབ། །ཁྱད་པར་ཀློང་ཆེན་
བསྟན་པའི་ཆག་ཉམས་གསོ། །བཀའ་བབས་ཆེ་ཐོབ་དགྱེས་པ་རྡོ་རྗེ་
ཡིན། །བཻ་རོ་པྲ་ཛྙཱ་རིསྨིས་ལུང་བསྟན་ལྟར། །གདུལ་བྱ་མངའ་ཐང་ཉི་
འོག་ཁྱབ་པ་ཡོད། །མི་ཡི་སེངྒེ་ཐེག་དགུའི་གངས་རྩེར་འགྱིངས། །
ཡང་ཟབ་ཆོས་ཀྱི་སྒྲ་དབྱངས་ས་གསུམ་ལྡིར། །དགེ་མཚན་གྲགས་
པའི་འོད་སྣང་ཕྱོགས་བརྒྱར་སྤྲོ། །ནམ་ཡང་ནུབ་མེད་བསྐལ་བརྒྱར་
དམ་ཆོས་སྤེལ།” ཞེས་གསུངས་སོ། །དགོན་པའི་གྲྭ་རྒན་དག་གི་
ཞལ་ནས། མདོ་རིན་པོ་ཆེས་སྐྱབས་མགོན་གྱི་འཁྲུངས་གནས་འཚོལ་
སྐབས་གདན་ཐོག་གོང་མའི་འགྲམ་ན་མཚོ་ཆུང་ཞིག་ཡོད་པ་དེའི་་་་་
དཀྱིལ་ནས་ཆུ་རླབས་སྤྲིན་དཀར་གྱི་ཡོལ་བ་མཎྜལ་ལྟ་བུ་མཁའ་ལ་་་་
འཕྱུར་བ་སོགས་རྟགས་མཚན་མང་དུ་བྱུང་ཞིང༌། ཕྱིའི་ལྕགས་རི་
དང་བཅས་པའི་བྱང་ཆུབ་མཆོད་རྟེན་སྲིད་ན་ལེགས་པ་ཞིག་སྐྱབས་་་
མགོན་གྱི་འཁྲུངས་གནས་དེར་བཞེངས། ལྕགས་རི་གཡས་གཡོན་གྱི་
དཀྱིལ་དུ་མདོ་རིན་པོ་ཆེ་ཁོང་གི་བཀའ་དམ་ལ་གནས་པའི་བསྟན་་་་
སྲུང་གི་སྐུ་འདྲ་དང་ཁོང་གིས་རྡོ་ལ་ཞབས་རྗེས་བཞག་པ་གཉིས་་་་་་
བཞུགས་སུ་གསོལ། ཞབས་རྗེས་དེ་དེང་སྐབས་ཡང་དགོན་དེར་
བཞུགས། ཡུལ་ཕྱོགས་དེར་སྙིང་ཐིག་དང་ཐུགས་ཐིག་གི་ཆོས་མང་
དུ་གསུངས། མཆོད་རྟེན་གྱི་འགྲམ་དུ་ཆོས་ཚོགས་ཤིག་བཙུགས། བླ་
གྲྭ་རྣམས་ལ་མཆོད་རྟེན་ལ་བདག་གཉེར་དང་མཆོད་པ་རྒྱུན་དུ་
362



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
འབུལ་དགོས་པའི་གཉེར་ཁ་གཏད། ཆོས་ཚོགས་དེ་ཕྱིས་སུ་དགོན་
པར་གྱུར། མཚན་ལ་ཐུབ་བསྟན་ཡོངས་འདུས་གླིང་ཞེས་འབོད། རྡོ་
གྲུབ་ཀྱི་དགོན་ལག་ཅིག་ཡིན་ནོ། །རིག་གསར་ཀྱི་སྐབས་སུ་མཆོད་
རྟེན་དེ་རྩ་བ་ནས་ཉམས་ཤིང༌། དེང་སྐབས་སྔར་བཞིན་བསྐྱར་གསོ་
གནང་འདུག ཡུལ་འདི་སྔོན་མགོ་ལོག་གི་ས་ཆ་ཡིན་ཟེར། དེང་
སྐབས་ཀན་སུའུ་ཞིང་ཆེན་རྨ་ཆུ་རྫོང་དབལ་ཡན་ཤང་གི་མངའ་འོག་་་
ན་གནས་སོ། །ལོ་འདིའི་མཇུག་ཙམ་ལ། རྨེ་བ་དཔོན་པོ་དབལ་ཤུལ་
རྣམ་ལོའམ་རྣམ་རྒྱལ་མཐུ་སྟོབས་ཀྱིས་གོང་གསེར་བཀྲ་ཤིས་ཁ་མདོ་་་
ནས་རྨེ་ཁོག་ཏུ་གདན་དྲངས། ཆོས་ཚོགས་དང་ཡུལ་སྡེ་ཐམས་ཅད་
ཁོང་གི་གདུལ་ཞིང་ལ་ཕུལ། ཨ་མོས་གསེར་ཁྲིའི་ཉེ་འདབས་སུ་ཆོས་
སྒར་བཏབ་ཏེ་སྙིང་ཐིག་དང་ཐུགས་ཐིག་གི་ཆོས་འཁོར་རྒྱ་ཆེར་་་་་་་
བསྐོར་ཏེ་བཞུགས། སྐབས་དེར་བླ་གྲྭ་སྟོང་དང་བདུན་བརྒྱ་ལྷག་
ཡོད་པར་གྲགས། མེ་གླང་ལོར་བླ་མ་འཇིགས་མེད་དཔའ་བོ་རྡོ་རྗེ་
སོགས་བླ་སྤྲུལ་རྣམས་ཀྱིས་ཡང་ཡང་བསྐུལ་མ་ལ་བརྟེན་ནས་རང་་་་་
རྣམ་《མདོ་སྨད་ཡུལ་སྐྱེས་སྔགས་བན་དགྱེས་པ་རྡོ་རྗེའི་སྐྱེས་རབས་་་
ཉེར་ བསྡུས་ མེ་ ཏོག་ ཕྲེང་མཛེས་》ཞེས་བྱ་ མཛད་ དོ། ། མེ་ གླང་
(1937)ལོར། མདོ་རིན་པོ་ཆེའི་མ་ཡུམ་རིག་བྱེད་དབང་མོའི་ཡང་
སྲིད་དེ་ཉིད་མི་ཉག་གི་ཡུལ་ཡབ་རག་ཤུལ་ཉ་ཉེ་དང་ཡུམ་དུས་ཚ་་་་་
གཤིས་པ་ཨ་དཔལ་གཉིས་ཀྱི་སྲས་སུ་སྐུ་འཁྲུངས། མདོ་རིན་པོ་ཆེ་
ཉིད་ཀྱིས་ངོས་འཛིན་མཛད། ཁོང་གི་ཞལ་ནས། “ང་ཡི་མ་དེ་དབུས་
363



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གཙང་ཕྱོགས་སུ་སྐྱེས་ན་དགེ་བཤེས་ཆེན་པོ་འོང་། ད་ཆགས་ཞེན་གྱི་
དབང་གིས་ཕ་ཡུལ་དུ་སྐྱེས་སོང་མཁས་པ་ཞིག་འབྱུང་དཀའ།” ཞེས་
གསུངས། སྤྲུལ་སྐུ་དེའི་མཚན་ལ་ཐུབ་པ་ཞེས་འབོད། དེང་སྐྱེར་ནང་
དགོན་པའི་བསྟན་བདག་མཛད་བཞིན་བཞུགས་སོ། ། །
དགུང་ལོ་ཞེ་དགུ་པ་ས་སྟག་ལོར་(སྤྱི་ལོ་1938)ལོར། རྨེ་ཡུལ་ཧ་
ཁོག་ཅེས་བྱ་བའི་གནས་སུ་བྱོན་ནས་གདན་སའི་མཐིལ་ལ་རྟགས་་་་་
བཏབ། ས་འདུལ་ལེགས་པར་མཛད། མདོ་རིན་པོ་ཆེ་རང་ཉིད་ཀྱིས་
དགོན་པའི་ས་ཐིགས་བཏབ། དགོན་པའི་ཕྱོགས་རེ་ན་མདོ་རིན་པོ་
ཆེ་རང་ཉིད་ཀྱི་གཞུ་འདོམ་ཉེར་ལྔ་ཡོད་པ། ཀ་རིང་བཅོ་བརྒྱད་ཀ་
ཐུང་བརྒྱ་དང་བརྒྱད་ཅུ་ཡོད་པ་ཞིག་བཞེངས། དགོན་པའི་མཚན་
ལ་ཁྲི་དར་རྒྱས་བྱམས་ཆེན་ཆོས་འཁོར་གླིང་ཞེས་གསོལ། སྤྲུལ་སྐུ་
རང་བྱང་གིས་མཛད་པའི་（རྣམ་ཐར་གསོལ་འདེབས་》ལས། “ ཐ་
མའི་མཛད་པ་འཁོར་ལོ་རྣམ་གསུམ་གྱི། །བཤད་སྒྲུབ་ལག་རྗེས་
གསལ་བའི་གནྡྷོ་ལ། །གསང་ཆེན་བསྟན་པའི་བཙས་སུ་ལེགས་
བསྐྲུན་ཏེ། །ཐུགས་བསྐྱེད་རླབས་ཆེན་གྱུར་ལ་གསོལ་བ་འདེབས།”
ཞེས་གསུངས་སོ། །རྨེ་བ་དགོན་པའི་མཁན་པོ་ཧོར་ཚང་བསམ་
གཏན་ནས་རབ་བྱུང་བཅུ་བདུན་པའི་ཤིང་ཁྱི་( སྤྱི་ལོ་1994)ལོར་་་་་་
བརྩམས་པའི་《 གདན་ས་ཆེན་པོ་དར་རྒྱས་བྱམས་ཆེན་ཆོས་འཁོར་་་
གླིང་གི་གདན་རབས་ནོར་བུའི་བང་མཛོད་》ལྡེབ་༣ ༣༠ པའི་ཉིན་ན།
“སྤྱི་ལོ ༡༩ ༣༨ པ་རབ་བྱུང་བཅུ་དྲུག་པའི་ས་སྟག་ལོར་ཧ་ཁོག་ཏུ་་་་་
364



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
དགོན་པ་སྤོས་ནས་ཁྲི་དར་རྒྱས་བྱམས་ཆེན་གླིང་ཞེས་མཚན་གསོལ།
སྐབས་དེར་གྲྭ་པ་གཅིག་སྟོང་བདུན་བརྒྱ་ལྷག་ཙམ་ཡོད། མདོ་ཟིལ་
གནོན་དགྱེས་པ་རྡོ་རྗེ་ཉིད་དང་མཁན་སློབ་དགེ་བའི་བཤེས་གཉེན་་་
ཐམས་ཅད་ཀྱིས་མདོ་སྔགས་ཀྱི་ཆོས་རྒྱ་མཚོ་ལྟ་བུས་གདུལ་བྱ་རྫོགས་་
སྨིན་སྦྱང་གསུམ་ཅི་རིགས་པར་བཀོད་དོ། །དགོན་སྡེ་འདིའི་ཚོགས་
དུས་མཆོད་སོགས་ཀྱི་ལོ་རྒྱུས་རགས་ཙམ་བརྗོད་ན། བཀའ་བརྒྱད་
ཁྲོ་རོལ་གྱི་སྒྲུབ་མཆོད་ཆེན་མོ་དང་། ཕུར་བ་ཡང་གསང་བླ་མེད་ཀྱི་
སྒྲུབ་ཆེན། སྨོན་ལམ་ཆེན་མོ། དམ་སྐོང༌། ཞིང་སྒྲུབ། རྣམ་རྒྱལ་
མའི་སྒྲུབ་མཆོད། དབྱར་གནས། སྨྱུང་གནས་ཆེ་ཆུང་གཉིས། ཟླ་བ་
རེ་རེ་བཞིན་ཡར་ངོ་མར་ངོའི་ཚེས་བཅུ་སོགས་མདོར་ན་ཨོ་རྒྱན་སྨིན་
གྲོལ་གླིང་གི་ཕྱག་བཞེས་ལྟར་བཅའ་འབུད་རྡུང་གསུམ། འབག་
འཆམ་ལས་འགྲིག་སོགས་བསམ་གྱིས་མི་ཁྱབ་བོ། དངུལ་སྒོར་ཁྲི་
ཕྲག་བཞི་བརྒྱ་ལྷག་གི་འགྲོ་སོང་བཏང་ནས་གཙུག་ལག་ཁང་ཀ་རིང་་
བཅོ་བརྒྱད་དང་ཀ་ཐུང་བརྒྱ་དང་གྱ་གཉིས་ཁྱོན་ཀ་བ་ཉིས་བརྒྱ་ཡོད་
ཅིང་། ཞེང་དུ་གཞུ་འདོམ་ཉེར་བདུན་དང༌། ཆུར་གཞུ་འདོམ་སུམ་
ཅུ་སོ་དྲུག་ཡོད་པ། ཀ་བ་རེ་རེ་ལའང་ནོར་འཛིན་པ་ཏྲ། ཀ་མགོའི་
ལཉྫ། གཞུ་ཐུང་གི་སྟེང་དུ་ཙི་པ་ཏ། དེའི་སྟེང་སྐུ་ཁང་མཆོག་ཏུ་
མཛེས་པའི་མེ་ཏོག་དང་པ་ཏྲས་བརྒྱན་པ། གཞུ་རིང་ལ་མེ་ཏོག་དང་
ཤིང་ལོའི་ཙི་པ་ཏྲ། ཀ་བར་ན་འཇམ་དཔལ་མཚན་བརྗོད་སོགས་ཀྱི་
ལཉྫ། མཆོད་ལྷ་བཅུ་དྲུག ཀླུ་གཉིས། འབྲུག་ཉེར་ལྔ། མི་མཐུན་
365



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གཡུལ་རྒྱལ་དྲུག ཁྱུང་གཉིས། ཤང་ཤང་གཉིས། སྒོ་གཡས་གཡོན་
གྱི་པ་ཏྲ་དང་སེང་གེ་དང་གླང་ཆེན་སོགས་ངོ་མཚར་བའི་ཤིང་བརྐོས་
སྣ་ཚོགས་ལ་གསེར་ཚོན་གྱིས་བྱུག་པ་སོགས་ནི་ཆེ་ལོང་ཙམ་ཞིག་བརྗོད་
པ་ཡིན་གྱི། ཞིབ་པར་ནི་བརྗོད་དཀའ་བའི་གནས་སུ་གྱུར་ཏོ། ”
ཞེས་གསུངས་སོ། །དགོན་འདི་རིག་གསར་སྐབས་སུ་རྩ་བ་ནས་
གཏོར། ཕྱིས་སུ་རྨེ་སྤྲུལ་ཤེས་རབ་རྒྱ་མཚོས་དགོན་ས་དེ་གནས་སྤར།
དེང་སྐབས་དགོན་ས་དེ་སྟོང་པ་ཡིན་ནོ། །
བཅུ་གསུམ་པ། སྐུ་གཤེགས་པའི་སྐོར།
དགུང་ལོ་ལྔ་བཅུ་པ་ས་ཡོས་(སྤྱི་ལོ་1939) ལོར། གྲུབ་མཐའི་
ཆགས་སྡང་གི་དབང་གིས་གསར་ཕྱོགས་ཀྱི་གྲྭ་པ་ཞིག་གིས་དུག་་་་་་་་
དྲངས། དེའི་རྐྱེན་ཀྱིས་ལོ་དེའི་ཟླ་༡༢ པའི་ཚེས་༡༣ ལ་ངོ་མཚར་
བའི་ལྟས་དུ་མ་དང་བཅས་ཏེ་གཟུགས་སྐུའི་བཀོད་པ་ཆོས་དབྱིངས་་་
སུ་བསྡུས། སྤྲུལ་སྐུ་རང་བྱང་གིས་མཛད་པའི་《རྣམ་ཐར་གསོལ་
འདེབས་》ལས། “ བཅུ་ཕྲག་ལྔ་བར་འགྲོ་བསོད་དམན་སྟོབས་ཀྱིས། །
ཞིང་འདིའི་མཛད་པ་རེ་ཞིག་རྗེས་བསྐྱུངས་ཏེ། །ནང་དབྱིངས་
གཞོན་ནུ་བུམ་སྐུའི་རྒྱལ་ས་རུ། །གདོད་མའི་ལྷུམས་སུ་ཞུགས་ལ་
གསོལ་བ་འདེབས། །ཞི་བར་གཟིམས་པའི་སྐུ་གདུང་རིན་ཆེན་ཡང་།།
ཞུགས་ཕུལ་གོས་དཀར་དབྱིངས་ཀྱི་མཁའ་ཀློང་དུ། །སྒྲ་འོད་གདུང་
366



མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་རྣམ་ཐར།
དང་རིང་བསྲེལ་དཔག་མེད་བཅས། །བསོད་ནམ་ཞིང་སར་བཞག་
ལ་གསོལ་བ་འདེབས།” ཞེས་གསུངས་སོ། །དེ་ནས་གཅུང་སྤྲུལ་སྐུ་
རང་བྱང་དང་། སྲིང་མོ་ཚེ་འཛིན་དབང་མོ་སོགས་ཀྱིས་དགུང་
རྫོགས་རྒྱ་ཆེར་བསྒྲུབས། ཁམས་དབུས་ཨམ་གསུམ་གྱི་དགོན་སྡེ་
རྣམས་ལ་འབྲེལ་འཇོག་བློ་ལས་འདས་པ་མཛད། གསེར་དངུལ་གྱི་
སྐུ་གདུང་མཆོད་རྟེན་ཆེ་ཆུང་གཉིས་བཞེངས། སྐུ་གདུང་ཆུང་བ་དེ་
རིག་འཛིན་འཇིགས་མེད་གླིང་པའི་གདན་ས་ཚེ་རིང་ལྗོངས་སུ་་ ་་་་་་
གདན་དྲངས་ཏེ། འཇིགས་གླིང་དང་སྐྱབས་མགོན་ཡེ་ཤེས་རྡོ་རྗེའི་
སྐུ་གདུང་གི་གྲལ་དུ་བཞག ཆེ་བ་དེ་གདན་ས་ཁྲི་དར་རྒྱས་གླིང་དུ་
བཞུགས། རིག་གསར་སྐབས་སུ་གནོད་རྐྱེན་ཐེབས་ཡོད་མོད། འོན་
ཀྱང་སྐུ་གདུང་ཆེ་བའི་གདུང་རུས་ཆ་ཚང་དེང་སྐབས་རྨེ་དགོན་ཁྲི་་་་
དར་རྒྱས་གླིང་ན་བཞུགས་པར་གྲགས་སོ། །
ཁོང་གི་སྐུ་ཕྲེང་དང་པོ་རྡོ་གྲུབ་འཇིགས་མེད་འཕྲིན་ལས་འོད་་་་
ཟེར། གཉིས་པ་སྐྱབས་མགོན་ཡེ་ཤེས་རྡོ་རྗེའི་སྲས་རིག་སྲས་ཤེས་
རབ་མེ་འབར། གསུམ་པ་འགུ་ཐང་རྒྱལ་པོའི་བློན་པོ་ལ་འཁྲུངས་
པའི་མདོ་དྲི་མེད་གྲགས་པ། བཞི་པ་མདོ་རིན་པོ་ཆེ་ཁོང་ཡིན། ལྔ་པ་
མདོ་རིན་པོ་ཆེ་རང་ཉིད་ཀྱིས་ལུང་བསྟན་ལྟར་འགུ་ཐ་ང་ལ་འཁྲུངས།
དགུང་ལོ་དགུ་སྟེང་སྐུ་གཤེགས། དྲུག་པ་རྟའུ་ལ་འཁྲུངས། དགུང་ལོ་
བདུན་སྟེང་སྐུ་གཤེགས། བདུན་པ་སྲིང་མོ་གཡུ་སྒྲོལ་མར་འཁྲུངས།
དགུང་ལོ་གསུམ་སྟེང་སྐུ་གཤེགས་སོ། །སྐུ་ཕྲེང་གི་རིམ་པ་འདི་མདོ་
367



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཟླ་གསལ་དབང་མོའི་ཞལ་གསུང་ལས་བཀོད་པ་ཡིན། མ་ཟད་མདོ་
ཟླ་གསལ་དབང་མོའི་ཞལ་ནས་སྐྱབས་མགོན་ཡེ་ཤེས་རྡོ་རྗེའི་སྐུ་ཕྲེང་་
གསུམ་པ་མཆོག་སྤྲུལ་གཟན་དཀར་ཐུབ་བསྟན་ཉི་མ་ནི་སྐྱབས་་་
མགོན་དང་མདོ་རིན་པོ་ཆེ་ཟུང་གི་སྤྲུལ་བསྒྱུར་ཡིན་གསུངས་སོ། །
གུ་རུ་པད་མ་མི་རྗེའི་ཤ་ཚུགས་ཚུལ། །
སླར་ཡང་གངས་རིའི་བསྟན་འགྲོའི་པད་ཚལ་དུ། །
དངོས་སུ་བྱོན་པས་གང་གི་རྣམ་ཐར་གྲངས། །
བསྐལ་བརྒྱའི་བར་དུ་བརྗོད་མཐའ་མ་མཆིས་སོ། །
368



༄༅། །མདོ་ཚེ་འཛིན་དབང་མོའི་རྣམ་ཐར།
མི་ཕམ་དཔའ་བོའི་ཉེ་སློབ་འཇམ་དཔལ་ལས། །
གསོ་རིག་མན་ངག་གདམས་པ་སྙིང་གི་བཅུད། །
ལེགས་པར་མནོས་ཏེ་ཉམ་ཐག་འགྲོ་རྣམས་ལ། །
བདེ་བའི་སྐམ་ས་སྟེར་མཁས་རྗེ་མོར་འདུད། །
དང་པོ། སྐུ་འཁྲུངས་པའི་སྐོར།
སྲས་མོ་ཟླ་གསལ་དབང་མོའི་ཞལ་གསུང་ལྟར་མདོ་ཚེ་འཛིན་་་་་
དབང་མོའི་རྣམ་ཐར་མདོ་ཙམ་བཀོད་ན། (རྒྱལ་སྲས་རལ་གྲི་མཆོག་
ལ་སྲས་གཉིས་དང་སྲས་མོ་གཅིག་བཞུགས། སྲས་མདོ་ཁམས་གསུམ་
ཟིལ་གནོན་དགྱེས་པ་རྡོ་རྗེ་དང་སོ་མང་མཆོག་སྤྲུལ་གཉིས་དང་།
སྲས་མོ་ཚེ་འཛིན་དབང་མོ་ཡིན།) ཁོང་ནི་རབ་བྱུང་༡༥ པའི་ཤིང་
རྟ་(སྤྱི་ལོ་1894)ལོར་རག་བཟའ་རིག་བྱེད་དབང་མོའི་སྲས་སུ་མི་་་་་
ཉག་གི་ཡུལ་བཞག་བྲའི་ཉེ་འདབས་སུ་སྐུ་འཁྲུངས། མདོ་རིན་པོ་
ཆེའི་《རང་རྣམ་མེ་ཏོག་ཕྲེང་མཛེས་》ལྡེབ་༥ པའི་སྲིབ་ན། “ ཤིང་ཕོ་
རྟ་ལོར་ཡབ་རྗེ་ཆོས་ཀྱི་རྗེས། །བཀའ་དབང་སྨིན་གྲོལ་ཟབ་མོའི་སྒོ་
འཕར་ཕྱེས། །ལུས་ངག་ཡིད་ལ་བྱིན་ཕེབས་སྣང་བ་འགྱུར། །མཐའ་
369



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
རྟེན་བཀྲ་ཤིས་རྫས་རྟགས་དངོས་སུ་བསྩལ། །ལས་ཀྱི་དབང་མོ་ཨཱ་ཡུ་
དེ་ཝཱ་བཙས། །ཡོ་གའི་ཆོས་སྒོར་བདག་ཚུད་རྟེན་འབྲེལ་འགྲིགས།།”
ཞེས་གསུངས་སོ། །ཚེ་འཛིན་དབང་མོ་ཁོང་ལ་སྲས་གཅིག་དང་སྲས་
མོ་གསུམ་འཁྲུངས་ཡོད། སྲས་དང་སྲས་མོ་གཉིས་བྱིས་པའི་དུས་ནས་
སྐུ་གཤེགས། འཁྲུངས་འདས་ཀྱི་སྐབས་སུ་རྟགས་མཚན་བསམ་གྱིས་་་
མི་ཁྱབ་པ་མངོན་གསུངས། སྲས་མོ་ཆུང་བ་མདོ་ཟླ་གསལ་དབང་མོ་་་
ནི་དེང་སྐབས་བཞུགས། ཁོང་གི་རྣམ་ཐར་འོག་ཏུ་གསལ་བའོ། །
གཉིས་པ། ཐོས་བསམ་མཛད་ཚུལ་སོགས་ཀྱི་སྐོར།
མདོ་ཚེ་འཛིན་དབང་མོ་ཁོང་བྱིས་པའི་དུས་ནས་མིང་པོ་མདོ་
རིན་པོ་ཆེ་ལ་བསྟེན་ཏེ་འཛིན་གྲོལ་དང་ཁྲིད་ཡིག་ཡེ་ཤེས་བླ་མ། ཁྲི་
ཡིག་ཀུན་བཟང་བླ་མའི་ཞལ་ལུང་སོགས་དབང་ཁྲིད་ཀྱི་གདམས་་་་་་
བཅུད་རྣམས་བཞེས་པས། རིག་པ་ངོ་འཕྲོད། སྙིང་རྗེའི་གཞན་
དབང་དུ་གྱུར་ཏོ། །མི་ཉག་དཔལ་རི་དགོན་པའི་འོད་གསལ་ཉི་མའི་
མདུན་ནས་ཡི་གེ་འབྲི་ཀློག་དང༌། རྫོགས་ཆེན་མཁན་པོ་ཡིད་དགའི་
མདུན་ནས་སྤྱོད་འཇུག ཨ་འཛོམས་འབྲུག་པ་འགྲོ་འདུལ་དཔའ་བོ་
རྡོ་རྗེ་དང་། ཨ་འཛོམས་རྒྱལ་སྲས་འགྱུར་མེད་རྡོ་རྗེའི་མདུན་ནས་
སྙིང་ཐིག་ཡ་བཞི་དང༌། དུམ་གཉིས་སོགས་ཀྱི་དབང་ལུང་། ཨ་
འཛོམས་སྙན་རྒྱུད་དམར་ཁྲིད་ཀྱི་གདམས་པ་རྣམས་ལེགས་པར་་་་་
370



མདོ་ཚེ་འཛིན་དབང་མོའི་རྣམ་ཐར།
བཞེས། ཉམས་ལེན་དང་དགེ་སྦྱོར་ལ་རྒྱུན་དུ་བརྩོན་པས། རྟོགས་པ་
མངོན་དུ་གྱུར་ཏོ། །འཇུ་མི་ཕམ་ཀྱི་དངོས་སློབ་ཁྲོ་རུ་འཇམ་དཔལ་
གྱི་མདུན་ནས་གསོ་རིག་རྒྱུད་བཞིའི་བཤད་ཁྲིད་དང༌། ཐུན་མིན་གྱི་
མན་ངག་རྣམས་བུམ་པ་གང་བྱོའི་ཚུལ་དུ་བཞེས་པས། གསོ་རིག་གི་
གཞུང་དང་མན་ངག་ཐམས་ཅད་ཐུགས་སུ་ཆུད། གློ་ཆུ་དང༌། སྐྲན་
ནད་ཅན་གྱི་རིགས་སོགས་བཅོས་པ་ལ་དཀའ་སྡུག་མེད་པར་གྱུར།
དགེ་སྦྱོང་གི་ཆེད་དུ་ཡིན་གསུངས་ནས་ནད་པ་དབུལ་ཕྱུག་ཇི་ལྟར་་་་་
བྱུང་ཡང་སྨན་རིན་གང་ཡང་མི་བཞེས་སོ། །ས་ཡོས(སྤྱི་ལོ་1939）
ལོར་མིང་པོ་མདོ་རིན་པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེ་
སྐུ་གཤེགས། མིང་པོའི་ཆེད་དུ་དགོངས་རྫོགས་རྒྱ་ཆེར་བསྒྲུབས།
ཤིང་སྤྲེལ( སྤྱི་ལོ་1944)ལོར་སྲས་མོ་ཟླ་གསལ་དབང་མོ་དང༌། མ་
གཅིག་པའི་མིང་པོ་སྤྲུལ་སྐུ་རང་བྱང་དང་ལྷན་དུ་དབུས་ཕྱོགས་ལྷ་་་་
ལྡན་དུ་གནས་སྐོར་ལ་ཕེབས། ལྷ་སའི་ཇོ་ཤཱཀ་རྣམ་གཉིས་དང་། པོ་
ཏ་ལ། བསམ་ཡས། ཚེ་རིང་ལྗོངས། གངས་རི་ཐོད་དཀར་སོགས་ལྷ་
གནས་རྣམས་ལ་མཇལ་ཕྱག་སྐོར་གསུམ་ཕུལ་ཏོ། །མེ་ཁྱི་ལོར་(སྤྱི་ལོ་
1946) མིང་པོ་སྤྲུལ་སྐུ་རང་བྱང་སྐུ་གཤེགས། མིང་པོའི་དགུང་
རྫོགས་རྒྱ་ཆེར་བསྒྲུབས། དེ་ནས་མདོ་སྒར་བདག་པོ་ཁོང་གི་སྟེང་དུ་
བབས། སྐབས་དེར་སྲས་མོ་ཟླ་གསལ་དབང་མོ་ལ་མདོ་སྒར་གྱི་
བདག་པོ་མཛད་དགོས་པའི་བཀའ་ནན་ཡང་ཡང་བསྩལ། སྲས་མོ་
ཟླ་གསལ་དབང་མོ་ནི་བྱིས་པའི་དུས་ནས་འཁོར་བ་ལ་ཞེན་པ་ལོག་་་་
371



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
པ་ཞིག་ཡིན་པས་ཇི་ལྟར་བསྐུལ་ཡང་མདོ་སྒར་གྱི་བདག་པོ་མ་བཞེས།
མཐར་དགུང་ལོ་ཉེར་གཉིས་སྟེང་ཁྱིམ་ནས་ཁྱིམ་མེད་པར་རབ་ཏུ་་་་་
བྱུང་བའོ། །མདོ་རིན་པོ་ཆེའི་ཡང་སྲིད་མི་ཉག་འགུ་ཐང་ཡུལ་དུ་
འཁྲུངས་མོད། འོན་ཀྱང་ཁོ་ཚོས་གླུ་ཁ་མ་གནང་། སྲས་མོ་རབ་དུ་
བྱུང༌། སྤྲུལ་སྐུ་ནི་བླུ་ཁ་མ་ལོན་པས། ཆུ་འབྲུག་(སྤྱི་ལོ་1952)ལོའི་
ཟླ་བ་དང་པོའི་ཚེས་གཅིག་ལ་ཨ་པཾ་གཏེར་སྟོན་ཆོས་དབྱིངས་རྡོ་རྗེའི་
སྲས་ལ་མདོ་རིན་པོ་ཆེའི་མཚན་གསོལ། ཁྲི་སྟོན་རྒྱ་ཆེར་མཛད།
མདོ་སྒར་གྱི་བདག་པོར་བསྐོས། སྐབས་དེར་རྟེན་འབྲེལ་མི་ལེགས་
པ་དུ་མ་བྱུང་། ལོ་དེར་མདོ་ཚེ་འཛིན་དབང་མོ་ཁོང་གིས་སྙུན་གཞི་
ཚབས་ཆེན་བཞེས་སོ། །
གསུམ་པ། སྐུ་གཤེགས་པའི་སྐོར།
རབ་བྱུང་༡༦པའི་ཆུ་སྦྲུལ་(སྤྱི་ལོ་1953)ལོའི་ཟླ་༨ པའི་ཚེས་་་་་
༢༥ལ་ངོ་མཚར་བའི་ལྟས་དུ་མ་དང་བཅས་ཏེ་སྐུ་གཤེགས་སོ། །མདོ་
ཟླ་གསལ་དབང་མོས་མཛད་པའི《མདོ་ཚང་བརྒྱུད་པའི་རྣམ་ཐར་་་་
མདོར་བསྡུས་》ལས། “ རྗེ་དེ་ཉིད་དང་ཡབ་ཡུམ་གཅིག་པའི་ལྕམ་
སྲིང་ཚེ་འཛིན་དབང་མོ་ནི་རབ་ཚེས་ཤིང་རྟ་ལོར་སྐྱེས། མདོ་རིན་པོ་
ཆེའི་ཡོངས་འཛིན་འོད་གསལ་ཉི་མ་ལས་འབྲི་ཀློག་བསླབས། འཇུ་
མི་ཕམ་དངོས་སློབ་ཁྲོ་རུ་བླ་མ་འཇམ་དཔལ་ལས་གསོ་རིག་བསླབ།
372



མདོ་ཚེ་འཛིན་དབང་མོའི་རྣམ་ཐར།
ཨ་འཛོམ་འབྲུག་པ་ཡབ་སྲས་ལ་རྫོགས་ཆེན་སྙན་བརྒྱུད་དམར་ཁྲིད་་་
སྐོར་རྣམས་ཞུས། ཉམས་ལེན་རྒྱུད་ལ་འབྱོར་ཚོད་གདའ། རྟག་ཏུ་
ཉམ་ཐག་གི་རིགས་གང་ལ་ཡང་སྙིང་རྗེའི་སྦྱིན་གཏོང་གི་ལག་པ་་་་་་
རིང་། ཁྱད་པར་དུ་ནད་ཀྱིས་མནར་བ་ལ་ཤིན་ཏུ་བརྩེ་བས་སྨན་ཅི་
འདོད་དུ་སྟེར་ཡང་རིན་སྐར་མ་གང་མི་ལེན། བྲན་དང་སྒོ་ཁྱི་སོགས་
ཀུན་ལ་བྱམས་པས། ཕྱི་ནང་ཀུན་གྱིས་མ་ལྟར་བཀུར་བ་ཞིག་ཡོད།
ལོ་གྲངས་དྲུག་ཅུ་ཆུ་སྦྲུལ་ལོར་ཤི་སོང་། ཞག་བདུན་དུ་དྲོད་མ་ཡལ།
པུར་སྦྱངས་ཚེ་ནམ་མཁའ་གཡའ་དག་པ་དང་། གདུང་སྣ་ལྔ་དང་
རུས་པའི་ཁ་དོག་ཤིང་བལ་དཀར་པོ་དྲི་མ་མེད་པ་ལྟ་བུ་བྱུང་སོང་།
དེ་རང་གི་དྲིན་ལྡན་གྱི་མ་རྒན་ཡིན་ལགས།” ཞེས་གསུངས་སོ། །
ཁྱོད་ཀྱི་རྣམ་ཐར་རྐང་གཉིས་འགྲོ་བའི་ཞིང་། །
མི་ནུབ་ཕྱིར་ཏུ་རྩྭ་རྩེའི་ཐིགས་པ་ཙམ། །
ཁུངས་ལྡན་དམ་པའི་གསུང་ལ་བརྟེན་ནས་ནི། །
བླུན་རྨོངས་བདག་གིས་མདོ་ཙམ་འདིར་བཀོད་དོ། །
373



༄༅། །སོ་མང་མཆོག་སྤྲུལ་གྱི་རྣམ་ཐར།
ཊཱཀྐིའི་རྗེ་མོ་མཁའ་དབྱིངས་སྒྲོལ་མ་མཆོག །
སླར་ཡང་བསྟན་འགྲོའི་དཔལ་ཀྱི་དོན་ཉིད་དུ། །
སྐྱབས་རྗེ་མཁྱེན་བརྩེ་ཡེ་ཤེས་རྡོ་རྗེ་ཡི། །
གདུང་གི་རིགས་སུ་ཟློས་གར་བསྒྱུར་ལ་འདུད། །
དང་པོ། སྐུ་འཁྲུངས་པའི་སྐོར།
སྐུ་འཁྲུངས་པའི་དུས་དང་སྲས་མོ་མཁའ་དབྱིངས་སྒྲོལ་མའི་་་་་
ཡང་སྲིད་ཡིན་ཚུལ་ནི་སྐྱབས་མགོན་གྱི་（རང་རྣམ་མཁའ་འགྲོའི་་་་་
ཞལ་ལུང་》ནང་གསལ་པོར་བཞུགས། དེ་ལས་གཞན་ཁོང་གི་རྣམ་
ཐར་ཐོ་བཀོད་པའི་ཡིག་ཆ་མ་རྙེད། སྐབས་འདིར་ཁོང་གི་གདན་ས་
སོ་མང་ཀཿམཆོག་དགོན་པའི་དགེ་བསྙེན་དག་གི་ངག་རྒྱུན་ལས་་་་་་
བཀོད་པ་ཡིན། དེའི་ཕྱིར་ནོར་བ་ཅི་རིགས་ཡོད་སྲིད་དོ། །སྐྱབས་
མགོན་ཡེ་ཤེས་རྡོ་རྗེའི་སྲས་མོ་མཁའ་དབྱིངས་སྒྲོལ་མ་སྐུ་གཤེགས་་་་་
ནས་ཟླ་བ་ལྔ་དྲུག་གི་མཚམས་སུ་རྒྱལ་རོང་ས་མ་རྒྱལ་པོའི་བཙུན་་་་་
མོའི་ལྷུམས་སུ་ཞུགས། སྐྱབས་མགོན་གྱི་（ རང་རྣམ་མཁའ་འགྲོའི་
ཞལ་ལུང་》ལྡེབ་༢ ༣༨ན། “སྟོན་པའི་བྱིན་རླབས་ལས་ཡེ་ཤེས་
374



སོ་མང་མཆོག་སྤྲུལ་གྱི་རྣམ་ཐར།
ཊཱཀྐི འི་སྤྲུལ་པའི་མྱུ་གུ་ཡང་ལྷུམས་སུ་ཞུགས་པར་མཛད་ཅིང་།
གདུལ་བྱའི་བསོད་ནམས་ཀྱི་ཁྲོད་ན་ཐུགས་ཐིག་བརྒྱུད་འཛིན་གྱི་་་་་
སྐལ་བ་ཐོབ་པའི་ལུང་བསྟན།” ཞེས་གསུངས་སོ། །དེ་ནས་རབ་བྱུང་
༡༤པའི་ཤིང་ཡོས་(སྤྱི་ལོ་1855)ལོའི་ཟླ་བ་༦པའི་ཚེས་བཟང་གི་་་་་་
ཉིན་ངོ་མཚར་བའི་ལྟས་དུ་མ་དང་བཅས་ཏེ་སྐུ་འཁྲུངས། སྐྱབས་
མགོན་གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༢༤༦ན། “ ས་
མ་རྒྱལ་སར་སྐུ་མཆེད་ལྷན་རྒྱས། སྲིང་མོ་ཡང་བཞུགས་འདུག་པ་
གདོང་འཛོམས། མིང་སྲིང་གཉིས་ཀ་ནས་ཞབས་བརྟན་ཆ་ཤས་
བསྒྲུབ་ཤིང་། སྐབས་དེར་ཞག་ཤས་བར་ནམ་མཁའ་ལ་འཇའ་སྤྲིན་
འཁྲིགས་པ་དང་། རྒྱལ་སའི་གནས་ཁང་རྣམས་སུ་དྲི་བཟང་པོ་
འཐུལ་བ་སོགས་ཡ་མཚན་པའི་ལྟས་འགའ་ཡང་བྱུང་། ཆུ་སྟོད་ཟླ་
བའི་ཡར་ཚེས་དགེ་བར་རྒྱལ་སྲས་རིགས་ཀྱི་མྱུ་གུ་ཡང་འཁྲུངས་ཤིང་།
ཞེས་གསུངས་སོ། །ཁོང་གི་ཕ་ཚབ་ནི་རྒྱལ་རོང་རྒྱལ་ཁག་བཅོ་བརྒྱད་
ཀྱི་ཡ་གྱལ་སོ་མང་རྒྱལ་པོ་ཚེ་མགོན་རིག་འཛིན་དང༌། མ་ཡུམ་ནི་སོ་
མང་རྒྱལ་པོའི་བཙུན་མོ་བསོད་ནམས་དབང་མོའམ་དོན་གྲུབ་དབང་
མོ་ཡིན་ཞེས་གྲགས། ཕ་ཡབ་དངོས་ནི་སྐྱབས་མགོན་གྱི་སྲས་ཆུང་
རྒྱལ་སྲས་རིག་པའི་རལ་གྲི་ཡིན་ནོ། །སྲས་མོ་མཁའ་དབྱིངས་སྒྲོལ་
མའི་ཡང་སྲིད་དང་། རྒྱལ་སྲས་རལ་གྲིའི་སྲས་ཡིན་པས། སོ་མང་
མཆོག་སྤྲུལ་དགུང་ལོ་གསུམ་མེ་སྦྲུལ་(སྤྱི་ལོ་1857)ལོར། སྐྱབས་
མགོན་ཡེ་ཤེས་རྡོ་རྗེས་སྐུ་བདག་མཛད་། གདན་ས་ཚེ་བརྟན་གླིང་གི་
375



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྒར་ཐོག་ཏུ་སྤྱན་དྲངས། དགའ་སྟོན་རྒྱ་ཆེར་མཛད། སྐྱབས་མགོན་
གྱི་《རང་རྣམ་མཁའ་འགྲོའི་ཞལ་ལུང་》ལྡེབ་༢༥༢ན། “ ངེད་ཅག་
ཀུན་གྱིས་ལྷ་སྲས་གདན་དྲངས་ཤིང༌། དགོན་ནས་བདག་ཡུམ་སྲས་
བཅས་ཀྱིས་སྐྱེལ་མ་དང་བཅས། ཟླ་ཚེས་དགེ་བར་ཚེ་བརྟན་གླིང་དུ་
གདན་འཇགས། དགའ་སྟོན་ལེགས་པའི་རྟེན་འབྲེལ་བསྒྲིགས།”
ཞེས་གསུངས་སོ། །
གཉིས་པ། མཛད་པ་འཕྲིན་ལས་སོགས་ཀྱི་སྐོར།
ས་མ་རྒྱལ་པོ་ནས་སྤྲུལ་སྐུ་དེ་མདོ་སྒར་ལ་རྒྱུན་བཞུགས་ཆོག་་་་
པའི་གནང་བ་མ་ཐོབ། སོ་མང་ཀམཆོག་དགོན་གདན་ས་གཙོ་བོ་
མཛད་དེ་བཞུགས་ཟེར། སྐུ་ན་གཞོན་པའི་སྐབས་སུ་སྐྱབས་མགོན་
རིན་པོ་ཆེ་དང་། ཡབ་ཆེན་རྒྱལ་སྲས་རིག་པའི་རལ་གྲི། མདོ་དྲི་མེད་
གྲགས་པ་སོགས་བསྟེན་ཏེ་སྙིང་ཐིག་དང་ཐུགས་ཐིག་གི་ཆོས་སྐོར་་་
རྣམས་ལེགས་པར་བཞེས། དེ་ནས་ཁམས་ཀཿཐོག་དགོན་དུ་གྲྭ་སར་
ཕེབས། བསྙེན་རྫོགས་ཀྱི་སྡོམ་པ་བཞེས། མདོ་སྔགས་རིག་གནས་
དང་བཅས་པ་ལ་ཐོས་བསམ་རྒྱ་ཆེར་མཛད་དེ་མཁས་པར་གྱུར་རྗེས་
ཕྱིར་ཀམཆོག་དགོན་དུ་ཕེབས། དགོན་པ་རྒྱ་བསྐྱེད། རི་ཁྲོད་
གསར་དུ་བཏབ། ཡུལ་དགོན་ཐམས་ཅད་ལ་འཕྲིན་ལས་རྒྱ་ཆེར་
མཛད་པས། རྒྱལ་རོང་གི་ཡུལ་ཕྱོགས་ཐམས་ཅད་དཀར་པོ་དགེ་
376



སོ་མང་མཆོག་སྤྲུལ་གྱི་རྣམ་ཐར།
བའི་ལམ་ལ་བསྒྱུར། ལོ་ལེགས་པ་སོགས་ཡུལ་ཁམས་ཀུན་བཀྲ་ཤིས་
པའི་གནས་སུ་གྱུར། བར་སྐབས་ཤིག་ལ་དབུས་ལྷ་ལྡན་དུ་ཕེབས།
ཕྱིར་ཕེབས་དུས་ཇོ་བོའི་སྐུ་ཞིག་ཀམཆོག་དགོན་དུ་གདན་དྲངས་་་་
སོ། །དགུང་ལོ་ང་གཅིག་ཤིང་སྦྲུལ་(སྤྱི་ལོ་1905)ལོར་རྒྱལ་སྲས་རལ་
གྲིའི་སྲས་མདོ་ཁམས་གསུམ་ཟིལ་གནོན་དགྱེས་པ་རྡོ་རྗེ་སོ་མང་རྒྱལ་་
སར་གདན་དྲངས། སྤུན་མཆེད་གཉིས་ཀྱིས་རྒྱལ་རོང་ཕྱོགས་ནས་
བསྟན་འགྲོའི་དོན་ཅི་ནུས་མཛད། དགུང་ལོ་ང་ལྔ་ས་བྱ་ལོར་སླར་
ཡང་མདོ་རིན་ཆེ་རྒྱལ་རོང་དུ་གདན་དྲངས་སོ། །འགའ་ཞིག་གིས་
ཁོང་སྔགས་འཆང་ཡིན་རྒྱལ་ས་བཟུང་ཡོད་ཟེར། འགའ་ཞིག་ཁོང་
དགེ་སློང་ཡིན་ཟེར། དོན་ལ་རྟེན་དགེ་སློང་ཡིན་པ་འདྲ། ཁོག་ཉེ་
གནས་ཡོན་ཏན་བཟང་པོ་ཀཿ ཐོག་དགོན་ན་བཞུགས། ཁོང་ལ་
བཀའ་འདྲི་བྱེད་སྐལ་བ་མ་བྱུང་ངོ༌། །ཚེ་སྨད་དུ་སྒྲུབ་པ་ཉམས་ལེན་
ཁོ་ན་མཛད། ལོ་གསུམ་རེའི་ནང་མ་ཎི་དུང་ཕྱུར་རེ་གྲུབ་ཐུབ་པར་
བྱས། མ་ཎི་དུང་ཕྱུར་རེ་གྲུབ་པའི་མཚམས་ནས་ཁྲོ་སྐྱབས་ཐུགས་རྗེ་
ཆེན་པོ་དང༌། བཻ་རོའི་སྒྲུབ་ཕུག་སོགས་སུ་ཕེབས་ཚོགས་འཁོར་རྒྱ་
ཆེར་འབུལ། དགེ་རྩ་གཞན་དོན་དུ་བསྔོ། །དགུང་ལོ་བརྒྱད་ཅུ་བར་
བཞུགས་ཞེས་གྲགས་སོ། །མདོ་ཟླ་གསལ་དབང་མོས་རབ་བྱུང་བཅུ་
བདུན་པའི་མེ་གླང་ལོར་མཛད་པའི་（མདོ་ཚང་གི་བརྒྱུད་པའི་རྣམ་་་
ཐར་མདོར་བསྡུས་》ལས། “ ས་མང་རྒྱལ་པོའི་བཙུན་མོ་ལ་སྲས་རལ་
གྲིའི་སྲས་ཤིག་ཡོད་པ་ས་མང་མཆོག་སྤྲུལ་ཟེར། མདོ་མཁྱེན་བརྩེའི་
377



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྲས་མོའི་ཡང་སྲིད་ཡིན། ས་མང་རྒྱལ་པོ་ཤི་ནས་དེས་རྒྱལ་ས་
བཟུང་། དེའི་རང་ལ་ཁྲོ་ཆུའི་ཡུལ་དུ་ལོ་ལེགས་པ་དང་བཙན་ཕྱུག་
དར་འཛོམ་བྱུང༌། དེ་ལ་སྲས་འཁྲུངས་ཡོད་ཟེར་ཀྱང་གདུང་རྒྱུད་མ་
བྱུང་། འདི་ནས་གདུང་རྒྱུད་ཆད་པ་ཡིན།” ཞེས་གསུངས་སོ། །
དམ་པ་ཁྱོད་ལ་རྣམ་ཐར་གྲངས་མང་ཡང་། །
ཡི་གེའི་ལམ་དུ་བཀོད་པ་མ་མཐོང་བས། །
ཇི་བཞིན་འབྲི་བའི་སྐལ་བ་རྣམ་པར་དབེན། །
ཆ་ཤས་ཙམ་ཞིག་ས་བཅད་མི་སྟོང་སྨྲས། །
378



༄༅། །མདོ་ཟླ་གསལ་དབང་མོའི་རྣམ་ཐར།
རྒྱ་གར་འཕགས་ཡུལ་ལྷ་ལྕམ་མནྡཱ་རའི། ། །
རྣམ་འཕྲུལ་ཌཱཀྐི་བློ་གསལ་སྒྲོལ་མ་མཆོག །
སླར་ཡང་སྙིགས་དུས་གདུལ་བྱའི་དོན་ཉིད་དུ། །
ཟློས་གར་བསྒྱུར་མཁས་རྗེ་བཙུན་མ་ཉིད་འདུད། །
དང་པོ། སྐུ་འཁྲུངས་པའི་སྐོར།
ཁོང་ནི་སྐྱབས་མགོན་ཡེ་ཤེས་རྡོ་རྗེའི་གདུང་རྒྱུད་རྒྱལ་སྲས་རིག་
པའི་རལ་གྲིའི་སྲས་མོ་མདོ་ཚེ་འཛིན་དབང་མོ་དང་། གྲུབ་ཆེན་ཁྲག་
འཐུང་མཐུ་སྟོབས་དཔའ་བོ་གཉིས་ཀྱི་སྲས་སུ་རབ་བྱུང་༡༦པའི་ས་་་
འབྲུག་(སྤྱི་ལོ་1928)ལོའི་ཟླ་བ་༦པའི་ཚེས་༢༥ལ་མདོ་ཁམས་མགོ་་་་
ལོག་གི་ཡུལ་རྨ་ཆེན་སྤོམ་རའི་རི་རྒྱུད་ཁྲ་ཚང་ཞེས་བྱ་བའི་གནས་སུ་་་
ངོ་མཚར་བའི་ལྟས་དུ་མ་བཅས་ཏེ་སྐུ་འཁྲུངས། མདོ་རིན་པོ་ཆེའི་མ་
ཡུམ་གྱི་ཞལ་ནས་མདང་དགོང་ང་ཡི་རྨི་ལམ་དུ་སྔ་ན་མེད་པའི་ཟླ་བ་
གསལ་བ་ཞིག་ཤར་བ་རྨིས་བྱུང་། བྱིས་པ་དེ་བུ་ཞིག་ཡིན་ན་ཟླ་
གསལ་དབང་པོ་དང་། བུ་མོ་ཞིག་ཡིན་ན་ཟླ་གསལ་དབང་མོ་
འདོགས་དགོས་ཞེས་གསུངས། དེའི་ཕྱིར་ཁོང་གི་མཚན་ལ་ཟླ་གསལ་
379



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དབང་མོ་ཞེས་གསོལ། རབ་བྱུང་གི་མཚན་ལ་ཐུབ་བསྟན་ཚུལ་
ཁྲིམས་དཔལ་མོ་ཞེས་འབོད། རྗེ་བཙུན་མ་ཁོང་ལ་མིང་སྲིང་གསུམ་
བཞུགས། མིང་པོ་དེ་རིག་འཛིན་རྒོད་ལྡེམ་གྱི་རྣམ་སྤྲུལ་དང་སྲིང་མོ་
གཉིས་རྗེ་བཙུན་སྒྲོལ་མའི་སྤྲུལ་པ་ཡིན་པར་གྲགས། འོན་ཀྱང་རྒོད་
ལྡེམ་གྱི་སྤྲུལ་པ་དེ་དགུང་ལོ་གཉིས་ཀྱི་སྟེང་སྐུ་གཤེགས། སྲིང་མོ་
གཉིས་ཀ་ཡང་ལོ་ཁ་མ་ལོན་ཙམ་ནས་སྐུ་གཤེགས། མིང་སྲིང་གསུམ་
པོ་འཁྲུངས་འདས་ཀྱི་སྐབས་སུ་འཇའ་འོད་དང་རིང་བསྲེལ་སོགས་་་
རྟགས་བསམ་གྱིས་མི་ཁྱབ་པ་ཡོད་གསུངས། དེང་སྐབས་སྐྱབས་
མགོན་ཡེ་ཤེས་རྡོ་རྗེའི་གདུང་རྒྱུད་དུ་གཏོགས་པ་ནི་ཁོང་ཁོ་ན་་་་་་་་
བཞུགས་སོ། །
གཉིས་པ། བྱིས་པའི་གནས་སྐབས་ཀྱི་སྐོར།
བྱིས་པའི་དུས་སུ་མ་ཡུམ་དང་ལྷན་དུ་མདོ་སྒར་ནས་བཞུགས།
མདོ་རིན་པོ་ཆེ་དང༌། ཞང་པོ་རང་བྱང་། མདོ་རིན་པོ་ཆེའི་མ་ཡུམ་
སོགས་ཀྱིས་ཐུགས་བརྩེ་བ་ཆེན་པོའི་སྒོ་ནས་བསྐྱངས། ཀུན་ཀྱིས་
མདོ་ཚང་གི་གདུང་རྒྱུད་སྤེལ་ནུས་པ་ཞིག་བྱུང་ན་སྙམ་པའི་རེ་སྨོན་་་་
རྒྱ་ཆེར་འཆང་། དེའི་ཕྱིར་མ་ཡུམ་གྱིས་ཁོང་ལ་དགུང་ལོ་ལྔའི་སྟེང་
དབུ་སྐྲ་འཇོག་བཅུག གཞན་ཡང་རྒྱན་ཆ་སྣ་ཚོགས་འདོགས་པ་
སོགས་རྟེན་འབྲེལ་གྱི་ཐབས་སྣ་ཚོགས་མཛད། འོན་ཀྱང་ཁོང་ནི་
380



མདོ་ཟླ་གསལ་དབང་མོའི་རྣམ་ཐར།
དབུ་སྐྲ་འཇོག་པ་དང་རྒྱན་ཆ་འདོགས་པ་སོགས་འཇིག་རྟེན་ཁྱིམ་་་་་
པའི་བྱ་བ་དག་ལ་ཐུགས་དགྱེས་པ་གཏན་ནས་མེད་པས། དབུ་སྐྲ་
འཇོག་སྐབས་ཁོང་བཤུམ་ཞིང་སྐྲ་འབྲེག་དགོས་ཞེས་མ་ཡུམ་ལ་ཡང་་་
ཡང་ཞུ་བ་ཕུལ། མ་ཡུམ་གྱིས་གནང་བ་ཐོབ་པ་ལྟ་ཞོག་བཀའ་བཀྱོན་
ཚ་ནན་མཛད། དེ་ནས་བཟུང་ཁོང་གིས་སྐྲ་འདི་འབྲེག་པའི་དུས་
ནམ་ཞིག་བྱུང་ན་སྙམ་པའི་ཐུགས་སྨོན་ཡང་ཡང་མཛད་བཞིན་་་
བཞུགས། ཡང་ཐེངས་གཅིག་མ་ཡུམ་དང་ཞང་པོ་སོགས་ཀྱིས་གསེར་
གྱི་རྣ་ལུང་དང་གསེར་གྱི་གློ་ཟུང་ཤིན་ཏུ་སྤུས་ལེགས་ཤིག་བཙན་པོའི་
སྒོ་ནས་ཁོང་ལ་འདོགས་སུ་བཅུག ཁོང་ཐུགས་རབ་ཏུ་ཁྲོས་ཏེ་ན་
ལུང་དེ་རྡོ་བར་དུ་གཅིར་ནས་འདོགས་ཐབས་མེད་པ་བྱས། གློ་ཟུང་
དེའང་རྟ་ཐོག་ནས་ལྷུང་ཁུལ་བྱས་ཏེ་བཅག མ་ཡུམ་གྱིས་བཀའ་
བཀྱོན་དྲག་པོ་གནང་བྱུང་གསུངས། ཁོང་གིས་རྩེད་མོ་གནང་སྐབས་
དགོན་པ་བཞེངས་པ་དང་། མེ་ཏོག་སྣ་ཚོགས་ཀྱིས་སེར་ཕྲེང་
བསྒྲིགས་པ། ཆོས་འཆད་ཉན་གྱི་རྣམ་པ་ཁོ་ན་མཛད་ཅིང་། འཇིག་
རྟེན་ཕལ་བའི་རྩེད་མོ་ནི་ནམ་ཡང་མི་མཛད། བྱིས་པའི་དུས་ནས་གེ་
སར་གྱི་སྒྲུང་དང་རྟ་བཟང་པོ་ལ་ཐུགས་རབ་ཏུ་དགྱེས་པ་ཡོད།
དགུང་ལོ་བརྒྱད་ཀྱི་སྟེང་ཞང་པོ་སྤྲུལ་སྐུ་རང་བྱང་གིས་ཀློག་སློབ་་་་་
སྐབས། ཉིན་དང་པོར་ཀ་ཁའི་སྦྱོར་ཀློག་སློབ་སྐབས། ཞང་པོ་ནས་
ཀ་ཁ་ཞེས་ཡིག་འབྲུ་རེ་རེ་བཞིན་དུ་དལ་བར་བསླབས། འོན་ཀྱང་
ཁོང་གིས་ཀ་དཔེ་དེ་མ་བསླབ་ཀྱང་ཆ་ཚང་ཀློག་ཤེས་ཀྱིན་འདུག་པས།
381



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཞང་པོ་ལ་སྨྲས་པ་ང་ཡིས་ཀ་དཔེ་འདི་ཀློག་ཤེས་ཀྱིན་འདུག་ཞུས།
ཞང་པོ་ནས་འོ་ན་ད་ཁྱོད་ཀྱིས་ཀློགས་དང་གསུངས། ཁོང་གིས་
ཐོགས་པ་མེད་པར་ཆ་ཚང་བཀླགས་པས། ཞང་པོ་ངོ་མཚར་ཞིང་
ཐུགས་རབ་ཏུ་དགྱེས་ཏེ་ད་འགྲིགས་སོང་གསུངས། ཉིན་གཉིས་པ་
ལ་ཞང་པོ་ནས་འཇམ་དབྱངས་བསྟོད་པ་གང་བློ་མ་ཞིག་བཟུང་ནས་་
འདི་ཁྱོད་ཀྱིས་ཀློགས་དང་གསུངས། ཁོང་གིས་སྡོམ་དེད་ཀྱི་སྒོ་ནས་
ཆ་ཚང་ཚར་གཅིག་བཀླགས། མི་ཤེས་པ་གཅིག་ཀྱང་མི་འདུག་
གསུངས། ཕྱི་ཉིན་ཞང་པོས་རྩེད་མོ་ལྟ་བུའི་སྒོ་ནས་ཁྱོད་མཁས་པར་
འདུག ད་འཇམ་དཔལ་མཚན་བརྗོད་འདི་ཀློགས་ཤིག་གསུངས།
ཁོང་གིས་རྩ་སྔགས་དང་བཅས་པ་ཚར་གཅིག་བཀླགས་པས། ཞང་
པོས་ཐུགས་དགྱེས་པ་ཆེན་པོའི་སྒོ་ནས་ད་ཁྱོད་ཀྱིས་ཡི་གེ་ཤེས་པ་་་་༌་
ཡིན་ཀློག་སློབ་མི་དགོས་ཞེས་གཟེངས་བསྟོད་རྒྱ་ཆེར་གནང་བྱུང་་་་་་
གསུངས། སྔོན་གྱི་བག་ཆགས་སད་པའི་སྟོབས་ཀྱིས་ཡི་གེ་ནི་རང་
ཤུགས་ཀྱིས་མཁྱེན་པ་བྱུང༌། མ་ཟད་དཔེ་ཆ་དག་ཚར་གཉིས་གསུམ་
བསྐྱར་བ་ཙམ་གྱིས་ཐུགས་ལ་འགྲོ་བ་སོགས་ཤེས་རབ་ཆེ་བའི་ཚད་དུ་
གྲགས། དགུང་ལོ་བཅུའི་སྟེང་མཁན་པོ་འོད་ཟེར་ནམ་མཁའ་ཡོངས་
འཛིན་ལ་མདོ་སྒར་དུ་གདན་དྲངས། དེ་ནས་མཁན་པོའི་མདུན་
ནས་རྒྱལ་སྲས་ལག་ལེན་དང་། རྒྱལ་བ་ཀློང་ཆེན་པའི་ཡིད་བཞིན་
མཛོད། ཀུན་མཁྱེན་འཇིགས་མེད་གླིང་པའི་ཡོན་ཏན་མཛོད་སོགས་
ལ་ཐོས་བསམ་གནང་། མདོ་རིན་པོ་ཆེའི་མདུན་ནས་རྒྱུན་དུ་གཞུང་
382



མདོ་ཟླ་གསལ་དབང་མོའི་རྣམ་ཐར།
གི་གོ་དོན་སོགས་བློ་རྒྱུགས་འབུལ་དགོས། རྒྱུགས་ལེགས་པོར་འཕྲོད་
པས་རིན་པོ་ཆེས་བསྟོད་བསྔགས་རྒྱ་ཆེར་མཛད། སྐབས་དེར་ཁོང་
གིས་རྩེད་མོ་གནང་ཞོར་ཉིན་རེ་ལ་ཤོག་ལྡེབ་བཅོ་ལྔ་ཐུགས་ལ་འཛིན་
ནུས་པར་འདུག་གསུངས། མདོ་རིན་པོ་ཆེའི་མདུན་ནས་རྫ་དཔལ་
སྤྲུལ་གྱི་ཁྲིད་ཡིག་ཀུན་བཟང་བླ་མའི་ཞལ་ལུང༌། སྐྱབས་མགོན་གྱི་
ཁྲིད་ཡིག་འཛིན་པ་རང་གྲོལ་སོགས་སྙིང་ཐིག་དང་ཐུགས་ཐིག་གི་་་་
དབང་ལུང་མང་དུ་བཞེས། འོན་ཀྱང་ཁོང་དགུང་ལོ་བཅུ་གཉིས་
སྟེང་སྐྱབས་རྗེ་མདོ་རིན་པོ་ཆེ་ཞིང་དུ་གཤེགས་པས་སྐྱབས་མགོན་ཀྱི་
ཆོས་སྐོར་མཐའ་དག་གི་དབང་ལུང་དང་བཀའ་གཏད་སོགས་བཞེས་
པའི་སྐལ་བ་མ་བྱུང་གསུངས། དགུང་ལོ་བཅུ་གསུམ་སྟེང་མ་ཡུམ་
དང༌། ཞང་པོ་རང་བྱང་སོགས་དང་ལྷན་དུ་ཨ་འཛོམས་སྒར་དུ་
ཕེབས། འབྲུག་པ་འགྲོ་འདུལ་དཔའ་བོའི་སྲས་ཨ་འཛོམས་རྒྱལ་སྲས་
འགྱུར་མེད་རྡོ་རྗེའི་དྲུང་ནས། སྙིང་ཐིག་ཡ་བཞི་དང༌། སྙིང་ཐིག་
དུམ་གཉིས། ཨ་འཛོམས་འབྲུག་པའི་གཏེར་ཆོས་ཆ་ཚང་གི་དབང་
ལུང་བཞེས། སྒར་དེར་ཟླ་བ་གསུམ་ལྷག་བཞུགས་སོ། །དེ་ནས་སྡེ་
དགེའི་ཚྭ་ཚ་དགོན་དུ་ཕེབས། དགོན་དེའི་གེ་སར་ལྷ་ཁང་ནས་གེ་
སར་ལ་གསོལ་མཆོད་རྒྱས་པར་ཕུལ། སྐབས་དེར་ཁོང་གིས་ཆུ་མིག་
ཅིག་ལས་འབྲུག་ཤིན་ཏུ་ལེགས་པ་ཞིག་མཐོང་གསུངས། འབྲུག་ཟེར་
བའི་སྲོག་ཆགས་འདི་ཡོད་མེད་ཀྱི་བགྲོ་གླེང་མང་དུ་ཡོད། གང་ལྟར་
ཡིན་ཀྱང་འབྲུག་ཟེར་བ་འདི་སྐྱེ་བོ་ཕལ་བའི་མིག་གིས་དངོས་སུ་་་་་་
383



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མཐོང་ཐུབ་པ་ཞིག་མིན་པ་འདྲ། དེང་སྐབས་ཚན་རིག་སྨྲ་བ་རྣམས་
ཀྱིས་སུས་ཀྱང་མ་མཐོང་མོད། འོན་ཀྱང་སྐྱེས་བུ་དམ་པའི་རིགས་
ཀྱིས་དངོས་སུ་མཐོང་ཐུབ་ཀྱིན་ཡོད་པར་མངོན། དེའང་བོད་ཀྱི་བླ་
ཆེན་དག་གི་རྣམ་ཐར་གྱི་ཁྲོད་ན་འབྲུག་མཐོང་ཚུལ་མང་དུ་བཞུགས།
དཔེར་ན་འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ་དང༌། དིས་
མགོ་མཁྱེན་བརྩེ་རབ་གསལ་ཟླ་བ། མདོ་མོང་བླ་མ་རིག་འཛིན་
དཔལ་ལྡན་སོགས་མང་དུ་ཡོད་དོ། །དགུང་ལོ་བཅུ་བཞིའི་སྟེང་ནས་
མདོ་སྒར་གྱི་ཚེས་བཅུ་ཉེར་ལྔ་སོགས་ཀྱི་སྐབས་ཁོང་གིས་དབུ་མཛད་་་
དང་མཆོད་དཔོན་གནང༌། གསུང་སྐད་སྙན་ཞིང་སྒར་ལུགས་ལ་
ཤིན་ཏུ་མཁས། སྐབས་དེ་ནས་བཟུང་ཁོང་ལ་གེ་སར་དང་བསྟན་
སྲུང་ཙི་དམར་རྒྱུན་དུ་འབབ་ཀྱིན་ཡོད། བདག་གིས་ཀྱང་ཁོང་ལ་ལྷ་
བབས་པ་ཐེངས་གཅིག་མཐོང་མྱོང་། དེའང་རབ་བྱུང་༡༦པའི་མེ་
སྟག་(སྤྱི་ལོ་1986)ལོའི་དབྱར་དུས། རྫོགས་ཆེན་པའི་རྟ་རྒྱུག་ཆེན་
མོའི་སྐབས། རྫོགས་ཆེན་པའི་བླ་གྲྭ་ཡོངས་ཀྱིས་དུང་རྒྱ་གླིང་དང་
བཅས་ཏེ་བསང་གསོལ་གསུང་བཞིན་ཡོད། མདོ་ཟླ་གསལ་དབང་
མོའི་ཞལ་ནས། ངེད་རང་རྣམས་བླ་གྲྭ་ཡོངས་ལ་དར་འགྱེད་འབུལ་
བར་འགྲོ་དགོས་གསུངས། དེ་ནས་ངེད་དཔོན་སློབ་གསུམ་དར་
འགྱེད་འབུལ་བར་ཆས། ཁོང་ཚོས་གེ་སར་གསོལ་ལོ་ཆེན་མོ་གསུང་
བཞིན་པ་དང་ཁེལ། སྐབས་དེར་ཁོང་གི་ཞལ་མདངས་ཅུང་ཟད་
འགྱུར་ཞིང་སྐུ་ལུས་འདར་བ་ལྟ་བུའི་རྣམ་པ་བྱུང་། ཁོང་གི་ཞལ་
384



མདོ་ཟླ་གསལ་དབང་མོའི་རྣམ་ཐར།
ནས་ང་ལ་འདི་ལྟ་བུ་ཞིག་འོང་རྒྱུ་ཡོད་ཁྱེད་གཉིས་ཀྱིས་དར་འགྱེད་་་་
ཐོངས། ང་རང་ཕྱིར་འགྲོ་དགོས་གསུངས་ནས་ཐང་འདབས་ཞིག་ལ་
ཕེབས་སོང་། དུས་ཚོད་གཅིག་ཙམ་ནས་ཕྱིར་གུར་ནང་བྱོན། ཁོང་
ལ་ལྷ་འབབ་རྒྱུ་ཡོད་ཚུལ་གྱི་ལོ་རྒྱུས་ཡེ་ཤེས་སྣང་བ་ངེད་གཉིས་ལ་་་་་
མང་དུ་གསུངས་སོ། །ཁོང་ལ་བྱིས་པའི་དུས་ཀྱི་རྣམ་ཐར་བསམ་གྱིས་
མི་ཁྱབ་པ་བརྗོད་རྒྱུ་ཡོད་མོད། འོན་ཀྱང་འདིར་ཡིག་ཚོགས་མང་དུ་
དོགས་ནས་མདོར་བསྡུས་པ་ཙམ་ལས་མ་བཀོད་དོ། །
གསུམ་པ། ལྷ་ལྡན་དུ་བྱོན་པའི་སྐོར།
དགུང་ལོ་བཅུ་བདུན་པ་ཤིང་སྤྲེལ་(སྤྱི་ལོ་1944) ལོར། མ་ཡུམ་
དང་ཞང་པོ་སྤྲུལ་སྐུ་རང་བྱང་དང་ལྷན་དུ་མི་ཉག་འདྲ་ཁ་ནས་་་་་་་
དབུས་ལྷ་ལྡན་ཕྱོགས་སུ་གནས་མཇལ་ལ་ཕེབས། ལམ་བར་ནས་
དཀར་མཛེས་དགོན། དར་རྒྱས་དགོན། རྫོགས་ཆེན་དགོན་སོགས་
བརྒྱུད་དེ་རྟེན་མཇལ་དང་མཆོད་འབུལ་གནང་བཞིན་བྱོན། དབུས་
ཕྱོགས་ནས་ཐོག་མར་བྱང་ར་སྒྲེང་དགོན་དུ་འབྱོར། འབྲོམ་སྟོན་
པའི་སྐུ་གདུང་དང༌། པོ་ཏི་འབུམ་ཐེར་ལ་ཉེ་བའི་གསུང་རབ་བྲག་
རི་མ་སོགས་རྟེན་གསུམ་གྲངས་ལས་འདས་པ་རྣམས་དང་མཇལ།
ཕྱག་སྐོར་དང་མཆོད་འབུལ་རྒྱ་ཆེར་མཛད། དགེ་འདུན་ཡོངས་ལ་
མང་ཇ་ཕུལ། དེ་ནས་དཔལ་ནཱ་ལེནྡྲའི་དགོན་པའི་ཁ་ཆེ་པཎ་ཆེན་
385



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གྱི་སྐུ་བརྙན་ང་འདྲ་མ་སོགས་རྟེན་གསུམ་རྣམས་དང་མཇལ། ཕྱག་
སྐོར་དང་མཆོད་འབུལ་རྒྱ་ཆེར་མཛད། དེ་བཞིན་དུ་འཕན་ཡུལ་གྱི་
དགོན་སྡེ་རྣམས་ལ་འབྲེལ་འཇོག་གནང་། དེ་ནས་རིམ་བཞིན་ལྷ་
སར་ཕེབས། སྐུ་དྲག་ཁྲི་སྨོན་སོགས་ཀྱིས་སྣེ་ལེན་གཟབ་རྒྱས་ཕུལ།
རྒྱལ་བ་བསྟན་འཛིན་རྒྱ་མཚོར་མཇལ་ཏེ་ཆོས་འབྲེལ་བཞེས། འཛམ་
གླིང་རྟེན་གྱི་གཙོ་བོ་ཇོ་ཤཱཀ་རྣམ་གཉིས་ལ་གསེར་ཆབ་ཕུལ། ཕྱག་
སྐོར་དང་མཆོད་འབུལ་རྒྱ་ཆེར་མཛད། དེ་བཞིན་རྩེ་པོ་ཏ་ལ་དང་།
སེ་ར་དགོན་པ། འབྲས་སྤུངས་དགོན་པ། གནས་ཆུང་དགོན་པ་
སོགས་ལྷ་སར་གནས་པའི་དགོན་སྡེ་དང་རྟེན་གསུམ་ལེགས་པར་་་་་
མཇལ་ཕྱག་སྐོར་དང་མཆོད་འབུལ་གཟབ་རྒྱས་གནང་། དེ་ནས་
དགའ་ལྡན་ཕྱོགས་སུ་ཕེབས། རྒྱལ་བ་ཙོང་ཁ་པའི་གདན་ས་དགའ་
ལྡན་དགོན་པའི་རྗེའི་གསེར་སྡོང་ཆེན་པོ་སོགས་རྟེན་གསུམ་རྣམས་་་་
དང་མཇལ། ཕྱག་སྐོར་དང་མཆོད་འབུལ་མཛད། དེ་ནས་གུ་རུའི་
སྒྲུབ་གནས་བྲག་ཡེར་པ་སོགས་ལེགས་པར་མཇལ་ཏེ་རིམ་བཞིན་་
རྒྱལ་བ་ཀློང་ཆེན་པའི་གདན་ས་གངས་རི་ཐོད་དཀར་དུ་ཕེབས།
གནས་དང་རྟེན་གསུམ་རྣམས་ལེགས་པར་མཇལ། ཉིན་བདུན་ལ་
ཚོགས་འཁོར་གཟབ་རྒྱས་ཕུལ། མ་ཅིག་ལབ་སྒྲོན་གྱི་རྣམ་འཕྲུལ་
ཤུག་གསེབ་རྗེ་བཙུན་མ་ཆོས་ཉིད་བཟང་མོར་མཇལ་ཏེ་ཆོས་འབྲེལ་་་
ཐོབ། ཐུགས་ཡིད་གཅིག་འདྲེས་ལྟ་བུར་གྱུར་ཏོ། །དེ་ནས་རིམ་
བཞིན་བསམ་ཡས་ལ་ཕེབས། བསམ་ཡས་དགོན་པའི་རྡོ་སྐུ་བྱང་
386



མདོ་ཟླ་གསལ་དབང་མོའི་རྣམ་ཐར།
ཆུབ་ཆེན་མོ་དང༌། གུ་རུ་ང་འདྲ་མ། མཁན་ཆེན་བྷོ་དྷི་ས་ཏྭའི་དབུ་
ཐོད་སོགས་རྟེན་གསུམ་བསམ་གྱིས་མི་ཁྱབ་པ་བཞུགས་པ་རྣམས་་་་་
དང་མཇལ། གུ་རུ་ང་འདྲ་མ་སོགས་རྟེན་མཆོག་རྣམས་ལ་གསེར་
ཆབ་ཕུལ། དེ་ནས་བསམ་ཡས་ཡ་མ་ལུང་དུ་ཕེབས། གུ་རུའི་སྒྲུབ་
གནས་བྲག་ཕུག་མ་ར་ཏི་ཀའི་ཀེ་ཚང་དང་ཚེ་ཆུ་སོགས་གནས་རྣམས་
དང་མཇལ། སྒྲུབ་ཕུག་ནས་ཚོགས་འཁོར་ཕུལ། རིམ་བཞིན་བསམ་
ཡས་མཆིམས་ཕུར་བྱོན། གུ་རུའི་སྒྲུབ་ཕུག མཚོ་རྒྱལ་སྒྲུབ་ཕུག
ཆོས་རྒྱལ་ཁྲི་སྲོང་ལྡེའུ་བཙན་གྱི་སྒྲུབ་ཕུག་སོགས་སྒྲུབ་ཕུག་བརྒྱ་རྩ་་་་
དང༌། ཆུ་མིག་བརྒྱ་རྩ་བཅས་ལེགས་པར་མཇལ། གུ་རུའི་སྐུ་ཚབ་ལ་
ཞལ་གསེར་དང་ཚོགས་འཁོར་ཕུལ། སྐབས་དེར་ཁོང་ལ་མཆིམས་ཕུ་
ནས་གཏན་སྡོད་བྱེད་རྒྱུ་ཞིག་བྱུང་ན་སྙམ་པ་ཐུགས་ལ་ཡང་ཡང་བྱུང་
གསུངས། དེ་ནས་ཕྱིར་བསམ་ཡས་སུ་ཕེབས། རིམ་བཞིན་ཕག་མོ་གྲུ་
པ་རྡོ་རྗེ་རྒྱལ་པོའི་གདན་ས་ཕག་གྲུ་མཐིལ་དང༌། མ་ཅིག་ལབ་སྒྲོན་
གྱི་གདན་ས་ཟངས་རི་མཁར་དམར། ཁྲ་འབྲུག་སྒྲོལ་མ་ལྷ་ཁང་། ཕོ་
བྲང་ཡུམ་བུ་བླ་སྒང་། ཡར་ལུང་ཤེལ་གྱི་བྲག་ཕུག སྟག་སྤྱན་འབུམ་
པ། འཕྱོངས་རྒྱས་རི་བོ་རྩེ་ལྔ། གཏེར་སྟོན་ཤེས་རབ་འོད་ཟེར་གྱི་
གདན་ས་དཔལ་རི་ཐེག་ཆེན་གླིང་སོགས་ཡུལ་དེའི་དགོན་སྡེ་དང་་་་་་
གནས་ཆེན་རྣམས་ལ་ཕྱག་སྐོར་དང་མཆོད་འབུལ་གནང་སྟེ། རིམ་
བཞིན་རིག་འཛིན་འཇིགས་མེད་གླིང་པའི་གདན་ས་ཚེ་རིང་ལྗོངས་་་་
སུ་ཕེབས། རིག་འཛིན་འཇིགས་མེད་གླིང་པའི་སྐུ་གདུང་མཆོད་རྟེན་
387



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
དང༌། སྐྱབས་མགོན་ཡེ་ཤེས་རྡོ་རྗེའི་སྐུ་གདུང་མཆོད་རྟེན་སོགས་
རྟེན་གསུམ་རྣམས་ལེགས་པར་མཇལ། ཚོགས་འཁོར་དང་མཆོད་
འབུལ་རྒྱ་ཆེར་ཕུལ། རབ་ཏུ་བྱུང་སྟེ་གདན་ས་ཚེ་རིང་ལྗོངས་ནས་
གཏན་སྡོད་བྱེད་པའི་འདུན་པ་དྲག་པོ་བྱུང་ཡང་། མ་ཡུམ་སོགས་
དབང་བཙན་པས་གནང་བ་མ་ཐོབ། ཡུན་དུ་བཤུམས་ནས་སྨོན་ལམ་
ལེགས་པར་འདེབས་པ་ཙམ་ལས་ཐབས་གང་ཡང་མ་བྱུང་གསུངས།
མདོ་རིན་པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེའི་སྐུ་གདུང་
དངུལ་ལས་གྲུབ་པ་ཞིག་རིག་འཛིན་འཇིགས་མེད་གླིང་པ་དང་་་་་་
སྐྱབས་མགོན་ཡེ་ཤེས་རྡོ་རྗེའི་སྐུ་གདུང་མཆོད་རྟེན་གྱི་གྲལ་དུ་་་་་་
བཞག དེ་ནས་རིམ་བཞིན་ཨོ་རྒྱན་སྨིན་གྲོལ་གླིང་། རྡོ་རྗེ་བྲག འབྲི་
གུང་མཐིལ། འབྲི་གུང་རྫོང་གསར། འབྲི་གུང་ཡང་རི་སྒར་སོགས་ལ་
ཕེབས་ནས་མཆོད་འབུལ་དང་ཕྱག་སྐོར་རྒྱ་ཆེར་མཛད། དེ་ནས་
ཤིང་བྱ་(སྤྱི་ལོ་1945）ལོར་ཕྱིར་མི་ཉག་ཕྱོགས་ལ་ཕེབས་སོ། ། །
བཞི་པ། མི་ཉག་འདྲ་ཁ་ན་བཞུགས་པའི་སྐོར།
ས་ཡོས་( སྤྱི་ལོ་1939) ལོར་མདོ་རིན་པོ་ཆེ་པོ་རྨེ་དགོན་ཁྲི་དར་་་
རྒྱས་གླིང་ནས་སྐུ་གཤེགས། མདོ་རིན་པོ་ཆེས་ཁོང་མི་ཉག་འགུ་ཐང་
དུ་འཁྲུངས་ཞེས་ཞལ་ཆེམས་ཡོད་པས། ལྕགས་སྦྲུལ་( སྤྱི་ལོ་1941)
ལོར་མདོ་སྒར་མི་ཉག་ཕྱོགས་སུ་གནས་སྤོ་བའི་འགོ་བརྩམས། སྒར་
388



མདོ་ཟླ་གསལ་དབང་མོའི་རྣམ་ཐར།
གཞི་རྒྱ་ཆེ་བ་དང་། ནོར་ཕྱུགས་མང་པའི་རྐྱེན་གྱིས་ལམ་བར་ནས་
མི་ལོ་གཅིག་ཙམ་འགྱང། ཆུ་རྟ་( སྤྱི་ལོ་1942)ལོར་མི་ཉག་འདྲ་ཁར་
འབྱོར། འདྲ་ཤིང་ཁ་ཞེས་བྱ་བའི་གནས་སུ་མདོ་སྒར་བཞུགས། ཆུ་
ལུག་(སྤྱི་ལོ་1948)ལོར་ཨ་པང་གཏེར་སྟོན་ཆོས་དབྱིངས་རྡོ་རྗེ་ལ་་་་་
རིགས་སྲས་ཤིག་འཁྲུངས། དེ་མདོ་རིན་པོ་ཆེའི་ཡང་སྤྲུལ་ཡིན་ཚུལ་
དང་སྐུ་བདག་མཛད་དགོས་ཚུལ་གྱི་ཕྱག་ཡིག་ལན་གཉིས་མདོ་སྒར་་་་
དུ་བྱུང་། ཕྱག་ཡིག་ཐེངས་རྗེས་མའི་སྐབས་སུ་སྤྲུལ་སྐུ་རང་བྱང་
སོགས་ཨ་པང་སྒར་དུ་བལྟ་གཟིགས་སུ་ཕེབས། བྱིས་པ་དེ་ལ་མདོ་
རིན་པོ་ཆེའི་ཕྱག་དྲིལ་ངོས་འཛིན་གནང་དུ་བཅུག ངོས་མ་ཟིན་
པས་རེ་ཞིག་བཏང་སྙོམས་སུ་བཞག མདོ་རིན་པོ་ཆེས་ཁོང་མི་ཉག་
འགུ་ཐང་དུ་འཁྲུངས་ཞེས་ཞལ་ཆེམས་བཞིན། ཆུ་རྟ་(1942) ལོར་
འགུ་ཐང་རྒྱལ་པོའི་བློན་པོ་རྡོ་རྗེ་རྣམ་རྒྱལ་གྱི་བཙུན་མོ་ལ་སྲས་ངོ་་་་་
མཚར་ཅན་ཞིག་འཁྲུངས། རང་བྱང་ཚང་སྤྲུལ་སྐུ་དེ་སྐུ་བདག་
གནང་བར་ཐེངས་འགའ་བྱོན། འོན་ཀྱང་ཁོང་ཚོས་གླུ་ཁ་མ་གཏད།།
སྤྲུལ་སྐུ་དེའང་དགུང་ལོ་དགུ་པ་ལྕགས་སྟག་( སྤྱི་ལོ་1950)ལོར་ངོ་་་་་
མཚར་བའི་ལྟས་དུ་མ་དང་བཅས་ཏེ་སྐུ་གཤེགས། གོང་བཤད་ལྟར་
དབུས་ཕྱོགས་ལྷ་ལྡན་ལ་ཕེབས་སྐབས་མདོ་རིན་པོ་ཆེའི་ཡང་སྤྲུལ་་་་་
ངོས་འཛིན་ཀྱི་ལུང་བསྟན་མང་དུ་ཞུས། འབྲི་གུང་མཐིལ་ན་གྲུབ་
ཐོབ་ཨ་མགོན་ཞེས་མངོན་ཤེས་ཐོགས་པ་མེད་པ་ཞིག་བཞུགས་པ།
ཁོང་གི་ཞལ་ནས་མདོ་རིན་པོ་ཆེ་རོང་ཆེན་ཞིག་ཏུ་འཁྲུངས་འདུག
389



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
་
སྤྲུལ་སྐུ་འདི་བླུ་ཁ་ལོན་པར་དཀའ་ཞེས་ལུང་བསྟན་གསུངས། ཁོང་
གི་ལུང་བསྟན་འདི་འགུ་ཐང་དུ་འཁྲུངས་པའི་སྤྲུལ་སྐུ་དང་མཐུན་པ་་་
བྱུང་གསུངས་སོ། །
དགུང་ལོ་བཅོ་བརྒྱད་པ་ཤིང་བྱ་(སྤྱི་ལོ་1945)ལོར། མདོ་རིན་པོ་
ཆེའི་མཆོག་གི་སློབ་མ་དགུ་རུ་གསང་ལོའམ་གསང་ཆེན་དབང་ཕྱུག་་་
མདོ་སྒར་དུ་གདན་དྲངས། ཁོང་གི་མདུན་ནས་གསོ་རིག་རྒྱུད་
བཞིའི་བཤད་ཁྲིད་དང་ལག་ལེན་གྱི་སྐོར་རྣམས་ལེགས་པར་བཞེས།
རྩ་རྒྱུད་དང་བཤད་རྒྱུད་སོགས་ཐུགས་ལ་བཟུང་། ཚར་གསུམ་བཞི་
ཙམ་བསྐྱར་ན་བློ་ལ་འགྲོ་ནུས་གསུངས། བླ་མ་གསང་ལོ་ཡང་ཐུགས་
དགྱེས་ནས་བསྟོད་བསྔགས་ཀྱི་མེ་ཏོག་ཡང་ཡང་གཏོར། འཇུ་མི་
ཕམ་གྱི་དངོས་སློབ་ཁྲོ་རུ་འཇམ་དཔལ་གྱི་གསོ་རིག་མན་ངག་གི་་་་་་་
བརྒྱུད་པ་རྣམས་མ་ཡུམ་ལ་བཞུགས་པས། མ་ཡུམ་གྱི་དྲུང་ནས་སྤྱི་
ཐུན་མོང་གི་ལག་ལེན་སྐོར་དང་། བྱེ་བྲག་ཏུ་སྙིང་རླུང་། སྐྲན་ནད།
གག་པ་སོགས་ཀྱི་བཅོས་ཐབས་ཐུན་མོང་མ་ཡིན་པའི་ལག་ལེན་་་་་་་
རྣམས་བཞེས་སོ། །
དགུང་ལོ་བཅུ་དགུ་པ་མེ་ཁྱི་(སྤྱི་ལོ་1946)ལོར། ཞང་པོ་སྤྲུལ་སྐུ་
རང་བྱང་སྐུ་གཤེགས། དགོངས་རྫོགས་རྒྱ་ཆེར་བསྒྲུབས། དགོན་སྡེ་
རྣམས་ལ་འབྲེལ་འཇོག་མཛད། ལོ་དེའི་སྟོན་དུས་སུ་ཁོང་དཔོན་
སློབ་འགའ་རྫོགས་ཆེན་ལ་ཕེབས། རྫོགས་ཆེན་དགོན་པའི་མཁན་
སྤྲུལ་རྣམས་ཀྱི་དྲུང་དུ་ཞང་པོ་ལ་འབྲེལ་འཇོག་དང་། རྫོགས་ཆེན་
390



མདོ་ཟླ་གསལ་དབང་མོའི་རྣམ་ཐར།
དགོན་པ་ལ་རྟ་མཛོ་སོགས་ནོར་རྫས་གྱ་ནོམ་པ་དུ་མ་ཕུལ། བུམ་
སྒྲུབ་ཆེན་མོའི་སྟོང་གྲྭ་ལ་མང་ཇ་དང་འགྱེད་བཏང་། སྐབས་དེར་
ཁོང་འབྲུམ་བུའི་ནད་ཀྱིས་བསྙུངས་ནས་དགོན་དེར་ཡུན་རིང་་་་་་་
བཞུགས་དགོས་བྱུང༌། རྫོགས་ཆེན་རིན་པོ་ཆེ་འཇིགས་བྲལ་བྱང་
ཆུབ་རྡོ་རྗེ། མཁན་པོ་མགོན་རིས་སོགས་བླ་སྤྲུལ་དུ་མ་གདན་དྲངས་
ཏེ་ཚེ་དབང་དང་ཚེ་འགུགས་སོགས་སྐུ་རིམ་རྒྱ་ཆེར་བསྒྲུབས། མ་
ཟད་དགོན་པ་དང་ཤྲཱི་སེང་བཤད་གྲྭ་གཉིས་ཀྱིས་ཁོང་ལ་སྐུ་རིམ་སྣ་་་
ཚོགས་ཕུལ། ཉིན་གཅིག་མདོ་མཁྱེན་བརྩེ་ཡེ་ཤེས་རྡོ་རྗེའི་སྤྲུལ་སྐུ་
ཡིན་ཟེར་བའི་ལབ་ཁྲི་འདུའི་ཕྱོགས་ནས་སྒ་པ་མཁྱེན་བརྩེ་ཟེར་བ་་་
ཞིག་རྫོགས་ཆེན་དུ་ཕེབས། སྤྲུལ་སྐུ་དེས་ཁོང་ལ་གེ་སར་སྲོག་གཏད་
ཀྱི་དབང་ཞིག་གནང་བས་དེ་མ་ཐག་ཏུ་སྙུན་གཞི་ལས་གྲོལ། སྤྲུལ་
སྐུ་དེ་ལ་གེ་སར་སྐོར་གྱི་གཏེར་ཆོས་པོ་ཏི་གཉིས་ཙམ་བཞུགས་པ་་་་་་
དེའི་དབང་ལུང་ཆ་ཚང་ཁོང་ལ་ཕུལ། ཆོས་བདག་ཏུ་མངའ་གསོལ།
ཁོང་གཉིས་ཐུགས་ཡིད་གཅིག་འདྲེས་ལྟ་བུར་གྱུར་བ་བྱུང་ངོ༌། །སྙན་
གྲོལ་ནས་ཕྱིར་མི་ཉག་ཏུ་ཕེབས་སོ། །
དགུང་ལོ་ཉི་ཤུ་པ་མེ་ཕག་(སྤྱི་ལོ་1947)ལོར། མི་ཉག་དཔལ་རི་
དགོན་པའི་མཁན་པོ་ཨོ་རྒྱན་རང་གྲོལ་གྱི་མདུན་ནས་ལྔ་བསྡུས་དང་་
གཟའ་ལྔ་སོགས་རྩིས་རིག་ལ་སློབ་གཉེར་མཛད། དཀའ་ཚེགས་མེད་
པར་ཐུགས་སུ་ཆུད་གསུངས། ལོ་དེར་སྐྱབས་མགོན་ཡེ་ཤེས་རྡོ་རྗེའི་
ཡང་སྤྲུལ་གཟན་དཀར་མཆོག་སྤྲུལ་ཐུབ་བསྟན་ཉི་མ་རིན་པོ་ཆེ་མདོ་
391



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
སྒར་དུ་གདན་དྲངས། དུང་རྒྱ་གླིང་བཅས་ཏེ་བསུ་བ་རྒྱ་ཆེར་མཛད།
མཆོག་སྤྲུལ་དགུང་ལོ་ཤིན་ཏུ་གཞོན་ཡང་མཁྱེན་པ་ལ་ཐོགས་པ་མེད་་
པར་འདུག་གསུངས། དེ་ནས་ཁོང་གིས་རྒྱུན་ཏུ་མཆོག་སྤྲུལ་ལ་ན་
བཟའ་དང་། གསོལ་ཆས། རྩེད་ཆས་སོགས་བཟུང་ནས་ཡང་ཡང་
བལྟ་མཇལ་ལ་ཕེབས་པ་ཡིན་གསུངས། མདོ་སྒར་ཐོག་ཏུ་བཞུགས་
པའི་མདོ་རིན་པོ་ཆེའི་མ་ཡུམ་སྤྲུལ་སྐུ་ཐུབ་པ་སོགས་བྱིས་པ་རྣམས་་་
ལ་འབྲི་ཀློག་བསླབས། མ་ཡུམ་རིན་པོ་ཆེ་སོགས་ཀྱིས་མདོ་སྒར་གྱི་
བདག་པོ་མཛད་དགོས་ཞེས་བཀའ་ནན་ཡང་ཡང་ཕབ། ཁོང་ནི་
བྱིས་པའི་དུས་ནས་འཇིག་རྟེན་འཁོར་བའི་བྱ་བཞག་ལ་བློ་ཁ་ལོག་པ་
ཞིག་ཡིན་པས། མ་ཡུམ་གྱིས་བཀའ་ནན་ཇི་ལྟར་ཕབ་ཀྱང་གཏན་
ནས་ཁུར་བཞེས་མ་མཛད། ཁོང་གིས་ཞལ་ནས་སྐབས་དེར་མདོ་
སྒར་གྱི་བདག་པོ་བྱས་ཡོད་ན། རིག་གསར་གྱི་དུས་སུ་རྡུང་རྡེག་ཚད་
མེད་མྱོང་ནས་སྐྱེ་བ་ཕྱི་མའི་ལམ་དུ་འགྲོ་ངེས་རེད་འདུག་གསུངས།
སྐབས་དེར་ཁོང་གིས་མ་འོངས་འབྱུང་འགྱུར་རྣམས་མཁྱེན་ཡོད་པ་་་་
གདོན་མི་ཟའོ། ། །
དགུང་ལོ་ཉེར་གཉིས་པ་ས་གླང་(སྤྱི་ལོ་1949)ལོར། མ་ཡུམ་
ནས་ཁོང་ལ་རབ་བྱུང་སྒྲུབ་ན་ཆོག་པའི་གནང་བ་ཐོབ། ཁོང་གི་
བསམ་དོན་ཡིད་བཞིན་དུ་གྲུབ། ས་དང་པོའི་དགའ་བ་ལྟ་བུ་ཐུགས་
རྒྱུད་ལ་འཁྲུངས། དེ་མ་ཐག་ཏུ་ལའུ་ཐང་སྤྲུལ་སྐུ་དགྲ་གཅན་འཛིན་
གྲོལ་མཆོག་གི་དྲུང་དུ་རབ་བྱུང་གི་སྡོམ་པ་གནང་རོགས་ཞེས་ཕྱག་་་་
392



མདོ་ཟླ་གསལ་དབང་མོའི་རྣམ་ཐར།
ཡིག་ཕུལ། སྤྲུལ་སྐུ་དགྲ་གཅན་ནས་ཁྱེད་ཀྱི་སྐྲ་ཕུད་བཞེས་ན་ཆོག
འོན་ཀྱང་ལྕང་ལོ་ནི་འབྲེག་མི་ཕོད་ཅེས་ཡིག་ལན་བྱུང་། ཁོང་གིས་
དེ་མ་ཐག་ཏུ་སྟོན་པའི་མཛད་རྣམ་ལྟར་ཉིད་ཀྱི་དབུ་སྐྲ་ཉིད་ཀྱིས་་་་་
བསིལ་ཏེ་སྤྲུལ་སྐུ་དགྲ་གཅན་གྱི་དྲུང་དུ་ཕེབས། ཚངས་སྤྱོད་དགེ་
བསྙེན་གྱི་སྡོམ་པ་བཞེས། དེ་ནས་རབ་བྱུང་གི་ཆས་མཛད་དེ་
བཞུགས། སྐབས་དེར་སྤྲུལ་སྐུ་དགྲ་གཅན་སྙུན་གཞི་ཅུང་ཟད་ལྕི་བ་
ལྟ་བུ་བཞེས་ཡོད་པ་ལ། ཁོང་གིས་སྨན་གཟིགས་དང་ཞབས་བརྟན་
ཞིག་བརྩམས་ཏེ་ཕུལ་པས། སྤྲུལ་སྐུ་སྙུན་ལས་གྲོལ་ཞིང་འགལ་རྐྱེན་
ཐམས་ཅད་དབྱིངས་སུ་བཟློག དེ་ནས་རྒྱལ་སྲས་བྱང་ཆུབ་སེམས་
དཔའི་སྤྱོད་པ་ལྟར་ཕ་ཡུལ་སྤངས་ཏེ་གྲྭ་སར་འགྲིམ་པའི་སྟ་གོན་་་་་་
མཛད་དོ། །
ལྔ་པ། རྫོགས་ཆེན་དུ་གྲྭ་སར་བྱོན་པའི་སྐོར།
དགུང་ལོ་ཉེར་གསུམ་པ་ལྕགས་སྟག་(སྤྱི་ལོ་1950)ལོར། རྫོགས་
ཆེན་དུ་གྲྭ་སར་ཕེབས། ཐོག་མར་རྫོགས་ཆེན་ཤྲཱི་སེང་ནས། གནས་
བརྟན་འདུལ་བ་འཛིན་པ་ཆེན་པོ་མཁན་པོ་ཐུབ་སྙན་ནམ་ཐུབ་་་་་་
བསྟན་སྙན་གྲགས་ཀྱིས་མཁན་པོ་དང་། མཁན་པོ་ཚེ་རིང་གིས་ལས་
སློབ། ཉན་ཤུལ་མཁན་པོ་བསྟན་སྲུང་གིས་དུས་བསྒོ་སྟོན་པ། མི་
ཉག་བླ་མ་བསོད་ནམས་བཟང་པོས་གྲོགས་དན་པ་མཛད་དེ་དགེ་་་་་
393



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
འདུན་གྲངས་ཚང་གི་མདུན་ནས་དགེ་ཚུལ་གྱི་སྡོམ་པ་བཞེས། ཐུབ་
བསྟན་ཚུལ་ཁྲིམས་དཔལ་མོ་ཞེས་མཚན་གསོལ། དེ་ནས་འདུལ་བའི་
བསླབ་སྡོམ་རྣམས་མིག་གི་འབྲས་བུ་བཞིན་དུ་བསྲུངས་ཏེ་བཞུགས།
མཁན་པོ་ཐུབ་སྙན་གྱི་མདུན་ནས་ཡོན་ཏན་མཛོད། སྡོམ་གསུམ་
སོགས་ཞིབ་རྒྱས་གསན། མཁན་པོ་མགོན་རིས་ཀྱི་མདུན་ནས་མདོ་
མཁྱེན་བརྩེའི་ཁྲིད་ཡིག་འཛིན་པ་རང་གྲོལ་གྱི་དབང་ལུང་དང་། མི་
ཕམ་སྙན་འགྲེལ་སོགས་ཁྲིད་ལུང་མང་དུ་བཞེས། སྐབས་དེར་རྫོགས་
ཆེན་དགེ་མང་མཆོག་སྤྲུལ་ཐུབ་བསྟན་གཞན་ཕན་ལ་ཞང་པོ་སྤྲུལ་སྐུ་་
རང་བྱང་གི་ཡང་སྲིད་ངོས་འཛིན་གྱི་ལུང་བསྟན་ཞུས། མཆོག་སྤྲུལ་
ནས་ལོ་ཁམས་སོགས་གསལ་པོར་གསུངས་སོ། ། །
དགུང་ལོ་ཉེར་བཞི་པ་ལྕགས་ཡོས་(སྤྱི་ལོ་1951)ལོར། ཞང་པོ་
རང་བྱང་གི་ཡང་སྤྲུལ་ངོས་འཛིན་གྱི་ཆེད་དུ་ཕྱིར་མི་ཉག་ཕྱོགས་སུ་་་
བྱོན། དགེ་མང་མཆོག་སྤྲུལ་གྱི་ལུང་བསྟན་དང༌། གཟན་དཀར་
མཆོག་སྤྲུལ་ཐུབ་བསྟན་ཉི་མས་རང་གི་གཅུང་པོ་དེ་སྤྲུལ་སྐུ་རང་བྱང་
གི་ཡང་སྤྲུལ་ཡིན་ཞེས་ངོས་འཛིན་མཛད་པ་གཉིས་མཐུན་ཡང་།
མཆོག་སྤྲུལ་ཐུབ་བསྟན་ཉི་མའི་གཅུང་པོ་ལོ་དེར་ཞིང་གཞན་དུ་་་་་་
གཤེགས་ནས་སྐུ་བདག་མཛད་མ་ཐུབ། མདོ་ཟླ་གསལ་དབང་མོ་
ཁོང་གི་ཉེ་འབྲེལ་དགེ་ལེགས་ཀྱི་བུ་རིན་ཁོ་ཟེར་བའི་བྱིས་པ་དེ་ལ་་་་་
སྤྲུལ་སྐུ་རང་བྱང་གི་མཚན་གསོལ། སླར་རྫོགས་ཆེན་དུ་ཕེབས། དེ་
ནས་མཁན་པོ་ཐུབ་སྙན་སོགས་ཀྱི་མདུན་ནས་ཀློང་ཆེན་མཛོད་་་་་་
394



མདོ་ཟླ་གསལ་དབང་མོའི་རྣམ་ཐར།
བདུན་སོགས་གསན་ཏེ་བཞུགས་སོ། །
དགུ་ལོ་ཉེར་ལྔ་པ་ཆུ་འབྲུག་(སྤྱི་ལོ་1952) ལོར། མ་ཡུམ་སྙུན་
གཞི་བཞེས་པའི་དབང་གིས་ཕྱིར་རྨེ་དགོན་ནམ་རྨེ་ཡུལ་དུ་བྱོན། དེ་
ནས་མ་ཡུམ་ལ་རིམ་གྲོ་དང་། སྨན་གཟིགས། ཞབས་ཕྱི་ལེགས་པོ་
མཛད་དེ་བཞུགས། ཆུ་སྦྲུལ་(སྤྱི་ལོ་1953)ལོར་མ་ཡུམ་སྐུ་གཤེགས།
མ་ཡུམ་ལ་དགོངས་རྫོགས་རྒྱ་ཆེར་བསྒྲུབས། མ་ཡུམ་གྱི་གདུང་རུས་
དེ་གསེར་ཟངས་ལས་གྲུབ་པའི་སྒྲོལ་སྐུ་ཞིག་བཞེངས། དེ་ནས་ཤར་
དུང་རི་ལ་གནས་སྐོར་ཕེབས་ཙམ་མཛད། སྐབས་དེར་སྐྱབས་མགོན་
ཡེ་ཤེས་རྡོ་རྗེའི་གཏེར་ཆོས་རྩ་ཆེན་རྣམས་དང་། རྟེན་ཁྱད་པར་ཅན་
འགའ་བདག་པོར་མཛད། གཞན་ནོར་རྫས་དང་སྒར་གཞི་རྣམས་རྩྭ་
བ ཞིན་དུ་དོར་ཏེ་དགུན་དུས་སུ་སླར་ཡང་རྫོགས་ཆེན་ལ་ཆས།
རྫོགས་ཆེན་སྐྱ་མོ་རི་ཁྲོད་ནས་མཁན་པོ་ཐུབ་སྙན་ཐུན་མིན་གྱི་བླ་་་་་
མར་བསྟེན་ཏེ་ཨ་འཛོམས་ལུགས་ཀྱི་སེམས་ཁྲིད་ཆིག་བརྒྱུད་མ་་་་་་་
བཞེས། རྟོགས་པ་ངོ་འཕྲོད། མཁན་པོ་ཐུབ་སྙན་གྱི་མཆོག་གི་སློབ་
མར་གྱུར། (སེམས་ཁྲིད་འདི་སྔོན་འགྲོ་དང་དངོས་གཞི་བཅས་ལ་མི་
ལོ་གསུམ་དགོས།） གཞན་ཡང་མཁན་པོའི་མདུན་ནས་རྒྱལ་བ་ཀློང་
ཆེན་པའི་ངལ་གསོ་སྐོར་གསུམ། རང་གྲོལ་སྐོར་གསུམ་སོགས་ཀློང་
ཆེན་པའི་ཆོས་སྐོར་རྣམས་དང༌། ཁྲིད་ཡིག་ཡེ་ཤེས་བླ་མ། བར་དོའི་
དྲུག་ཁྲིད་བཅས་ལ་ཁྲིད་སྦྱོང་གནད་དུ་སྨིན་པ་མཛད། མཁན་པོ་
མགོན་རིས་སམ་འཇིགས་མེད་ཡོན་ཏན་མགོན་པོའི་དྲུང་ནས་བླ་མ་་་
395



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཡང་ཏིག་དང་། ཁྲིད་ཡིག་ཡེ་ཤེས་བླ་མ་སོགས་ཀྱི་བཤད་ཁྲིད།
གཞན་ཡང་བཏགས་གྲོལ་གྱི་བཀའ་གཏད། སྙིང་ཐིག་དུམ་གཉིས་
དང་། སྒྱུ་འཕྲུལ་ཞི་ཁྲོའི་དབང་ལུང་། སྐྱབས་མགོན་ཡེ་ཤེས་རྡོ་རྗེའི་
གཏེར་ཆོས་རྣམས་ཀྱི་བཀའ་གཏད་བཞེས། བཀའ་གཏད་ཀྱི་སྐབས་
སུ་སྐྱབས་མགོན་གྱི་ཆོས་སྐོར་པོ་ཏི་ཉི་ཤུ་ལྷག་འཛོམས་བྱུང་གསུངས།
སྐྱབས་མགོན་གྱི་བཀའ་གཏད་འདི་ལ་སྲས་བརྒྱུད་དང་སློབ་བརྒྱུད་་་་
གཉིས་བཞུགས། ཁོང་གི་བརྒྱུད་པ་ནི་སློབ་བརྒྱུད་ཡིན། དེའང་
སྐྱབས་མགོན་ནས་ཉེ་གནས་འོད་ཟེར་མཐའ་ཡས། དེས་གྲུབ་ཆེན་
སྐྱ་མོ་སྨན་ལྷ། དེས་རྫོགས་ཆེན་མཁན་པོ་མགོན་རིས། དེས་ཁོང་ལ་
བརྒྱུད། ཁོང་གིས་སློབ་བུ་འགའ་ལ་སྤེལ་ཡོད། སྲས་བརྒྱུད་ནི་སྐྱབས་
མགོན་ནས། རྒྱལ་སྲས་རལ་གྲི། དེས་མདོ་ཁམས་གསུམ་ཟིལ་གནོན་
དགྱེས་པ་རྡོ་རྗེ། དེས་རྫོགས་ཆེན་སྤྲུལ་སྐུ་དྲི་མེད། རྫོགས་ཆེན་དྲི་
མེད་ན ས་གཟན་དཀར་མཆོག་སྤྲུལ་ཐུབ་བསྟན་ཉི་མ་ལ་བརྒྱུད།
དེའི་ཕྱིར་དེང་སྐབས་བརྒྱུད་པ་གཉིས་ཀ་རྒྱུན་མ་ཆད་པར་བཞུགས་་་
སོ། །གཞན་ཡང་སྐྱ་མོ་རི་ཁྲོད་ནས་འབུམ་ལྔ་སོགས་བསགས་ཏེ་
བསྙེན་སྒྲུབ་ལ་ཡུན་རིང་བཞུགས། སྐབས་དེ་དག་རྣམས་སུ་གེ་སར་
གྱི་སྒྲུབ་ཐབས། འདན་མ་དང་སེང་སྟག་གི་བསང་མཆོད་སོགས་
བསྟན་བཅོས་མང་དུ་མཛད། གདན་ས་དེ་ནས་མཁས་གྲུབ་མང་དུ་
བསྟེན་ཏེ་མདོ་སྔགས་རིག་གནས་དང་བཅས་པ་ལ་ཐོས་བསམ་རྒྱ་་་་་
ཆེར་མཛད་དེ་གྲྭ་ས་ནས་སྔ་ཕྱི་མི་ལོ་དགུ་ལ་བཞུགས་སོ། །
396



མདོ་ཟླ་གསལ་དབང་མོའི་རྣམ་ཐར།
དགུང་ལོ་སོ་གཅིག་པ་ས་ཁྱི་(སྤྱི་ལོ་1958)ལོར། ཟླ་བ་༡༢ པའི་
ཚེས་༡ལ་རྫོགས་ཆེན་ནས་མི་ཉག་ཨ་བསྟན་དང་། ཐུབ་བསྟན་ཡེ་
ཤེས་ལྷན་དུ་རི་ཁར་བྲོས་བཤོལ་ལ་ཆས། ཡུན་ཙམ་བྱོན་ཙ་ན་གློ་
བུར་དུ་རྟ་སྒ་སྟོང་གཅིག་དང་གྲོ་ཆས་རྒྱབ་དང་ལྡན་པ་ཞིག་མདུན་་་་་
དུ་བྱུང་། དཀོན་མཆོག་གི་ཐུགས་རྗེ་ཡིན་པར་ཤེས་ནས་རྟ་དེར་ཞོན་
ནས་ཆས། དེ་ནས་བར་དོའི་འགྲོ་བ་བཞིན་དུ་གྲོགས་དང་གནས་
ངེས་མེད་དུ་གབ་བགྲོད་མཛད་དེ་བཞུགས་གསུངས། རི་བྲོས་པ་
འཚོལ་མི་རྣམས་ཀྱིས་མདའ་ཆར་སེར་བ་འབབས་པ་ལྟ་བུ་བྱུང་།
འོན་ཀྱང་དཀོན་མཆོག་དང་སྲུང་མའི་ཐུགས་རྗེས་རྨས་སྐྱོན་སྤུ་ཙམ་་་
ཡང་མ་བྱུང་གསུངས། ཡང་དགུན་ཤིན་ཏུ་གྲང་ངར་ཆེ་བའི་སྐབས་
ཤིག་སྔོ་ཐང་མཛེས་ཤིང་རྩི་ཤིང་གི་ར་བ་ཡོད་པ་ཞིག་ཏུ་འབྱོར། དེ་
དཀོན་མཆོག་གསུམ་དང་བླ་མའི་ཐུགས་རྗེ་ཡིན་པ་ཡིད་ཆེས་གཏིང་
ནས་བྱུང་སོང་གསུངས། མཐར་འབྲོ་ས་དང་གབ་ས་མེད་པའི་
གདེང་རྙེད་ནས་ས་མོ་ཕག་(སྤྱི་ལོ་1959)ལོའི་དབྱར་དུས་སུ་མགོ་་་་་
བཏགས། ཁོ་ཚོ་རྫོགས་ཆེན་ཏུ་གཟའ་འཁོར་གཅིག་གཉིས་ཙམ་
བཞག་རྗེས་ཕྱིར་མི་ཉག་ལ་མངགས་སོ། །
དྲུག་པ། མི་ཉག་ལྷ་སྒང་ན་བཞུགས་པའི་སྐོར།
དགུང་ལོ་སོ་གཉིས་པ་ས་ཕག་(སྤྱི་ལོ་1959)ལོར།
ལོ་དེའི་
397



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར། །
དབྱར་སྟོན་མཚམས་སུ་ལྷ་སྒང་དུ་འབྱོར། ལྷ་སྒང་ཆུས་ནས་ནང་
སྐོར་སྡེ་བར་མངགས། བྲག་མཁར་དགོན་ནས་མདོ་རིན་པོ་ཆེའི་
སློབ་མ་བླ་མ་ལི་ཐར་གྱི་མདུན་དུ་བཞུགས། བླ་མ་ལི་ཐར་ནས་ཁོང་
ལ་ན་བཟའ་དང་གསོལ་ཆས་སོགས་ཕུལ་ཏེ་ཞབས་ཕྱི་བླ་ན་མེད་པར་
མཛད། ཁོང་གིས་དཀའ་སྡུག་སྣ་ཚོགས་མྱོང་བའི་སྐབས་རྣམས་སུ་
བླ་མ་དེ་བཀའ་དྲིན་ཤིན་ཏུ་ཆེ་ཞེས་གསུངས་སོ། །
དགུང་ལོ་སོ་གསུམ་པ་ལྕགས་བྱི་(སྤྱི་ལོ་1960) ལོར། ངོ་ལོག་གི་
རྩ་འཛུགས་བྱེད་ཀྱིན་ཡོད་ཚུལ་ཀྱི་མ་ཉེས་ཁ་ཡོག་བྱུང་བས། བྲག་
མཁར་དགོན་ནས་ལྷ་སྒང་གྲོང་དུ་ཁྲིད། ཟླ་བ་བཞིའི་རིང་ལ་རྡུང་
རྡེག་དྲག་པོ་མྱོང་། དེ་རྗེས་ལྷ་སྒང་ཆུས་ནས་གོ་རོ་སྡེ་བར་མངགས།
སྡེ་དེའི་དམངས་མིའི་གྲལ་དུ་བཞག རག་ཤུལ་སྦྲ་ཆེན་ཞང་པོ་མདོ་
སྔགས་ཀྱི་ཁྱིམ་དུ་བཞུགས། དེ་ནས་ངལ་རྩོལ་སྣ་མང་ལ་ཞུགས་
དགོས་པ་བྱུང་ངོ༌། །
དགུང་ལོ་སོ་བཞི་པ་ལྕགས་གླང་(སྤྱི་ལོ་1961)ལོར། ཁོང་ལ་མི་
ནག་གི་ཞྭ་བསྐོན། འབྲོག་བདག་གི་གྲལ་དུ་བཞག མི་སེར་སུ་ལ་
ཡང་འབྲེལ་གཏུགས་བྱེད་མི་ཆོག་པ་སོགས་རང་དབང་ཐམས་ཅད་་་་
འཕྲོགས། ས་གནས་ཀྱི་སྔོན་ཐོན་པ་མི་ལྔས་རྒྱུན་འཚོ། ཉིན་བདུན་
རེའི་མཚམས་ནས་ཅི་བསམ། ཅི་མཐོང་། ཅི་བསྒྲུབས་ཐམས་ཅད་
སྙན་ཞུ་ཕུལ་དགོས། གལ་ཏེ་བྱ་སྤྱོད་སོགས་ཁོང་ཚོའི་བློ་དང་མི་
མཐུན་པ་བྱུང་ན་རྡུང་རྡེག་དང་བཅས་ཏེ་སློབ་གསོ་ཛ་དྲག་བྱེད། དེ་
398



མདོ་ཟླ་གསལ་དབང་མོའི་རྣམ་ཐར།
ནས་ལམ་ལས་དང༌། ཞིང་ལས། རྩྭ་འབྲེག ཆ་བ་སོགས་ལས་ཀ་སྣ་
མང་ལ་ཞུགས་དགོས་བྱུང་། མདོར་ན་ངོ་རྒོལ་བཞི་དང་། གཙང་
བཤེར་བཞི། རིག་གནས་གསར་བརྗེ་སོགས་འགུལ་སྐྱོད་སྣ་ཚོགས་
ཁྲོད་ཀྱི་དཀའ་སྡུག་གི་ཚོར་བ་མི་ལོ་བཅུ་བཞིའི་རིང་ལ་མྱོང་ཡོད།
ཁོང་གི་ཞལ་ནས་ཇི་ལྟར་དཀའ་སྡུག་བྱུང་ཡང་དཀོན་མཆོག་གི་་་་་་
ཐུགས་རྗེའི་དབང་གིས་སེམས་ལ་དཀའ་སྣང་དང་སྡུག་སྣང་ཆེར་མ་་་
བྱུང་གསུངས། ཁོང་ནི་སྐྱེས་བུ་དམ་པའི་རིགས་སུ་གནས་པ་དང་
འཁོར་འདས་མཉམ་ཉིད་དུ་རྟོགས་པའི་གང་ཟག་ཡིན་པས་བདེན་་་་་
མེད་སྒྱུ་མ་ལྟ་བུའི་ཆོས་གང་གིས་ཀྱང་གནོད་པ་ག་ལ་སྲིད་དོ། །
དགུང་ལོ་ཞེ་གཉིས་པ་ས་བྱ་(སྤྱི་ལོ་1969)ལོར། གོ་རོ་སྡེ་བའི་
ཁོང་སྨན་པར་བསྐོས། འོན་ཀྱང་མི་ལོ་དུ་མར་སྨན་གཟིགས་མཛད་
པའི་གོ་སྐབས་བྲལ་བས། སྨན་གྱི་ཡོ་བྱད་དང༌། སྨན་ཡིག་སོགས་ཅི་
ཡང་མེད་པས། སྨན་པ་སྐུ་ནུབ་འོད་ཟེར་གྱི་མདུན་དུ་ཐེངས་གཅིག་
ཕེབས་ཆོག་པའི་སྙན་ཞུ་ཕུལ། ས་གནས་དབུ་ཁྲིད་ཀྱིས་དེ་ལྟར་
གནང་བ་ཐོབ། དེ་ནས་མཆེད་གྲོགས་སྐུ་ནུབ་འོད་ཟེར་གྱི་མདུན་དུ་
བྱོན་ཏེ་བསྐྱར་སྦྱོང་ལྟ་བུའི་ཚུལ་དུ་ཟླ་གཅིག་ལ་བཞུགས། སྐུ་ནུབ་
འོད་ཟེར་ནས་སྨན་གྱི་ཡོ་བྱད་དང་སྨན་ཡིག་སོགས་ཕུལ། ལོ་དེར་
སྨན་རྩྭ་མང་དུ་བ ཏུས། གྲ་སྒྲིག་ལེགས་པོ་མཛད་དོ། །
དགུང་ལོ་ཞེ་གསུམ་པ་ལྕགས་ཁྱི་(སྤྱི་ལོ་1970) ལོར། དངོས་སུ་
སྨན་གཟིགས་མཛད། སྨན་ཁྲོབ་ཉོ་བའི་ཆ་རྐྱེན་ཅི་ཡང་མེད་པས།
399



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཐོག་མར་འཇུ་མི་ཕམ་གྱི་སྔོ་སྦྱོར་གཅེས་བསྡུས་བེད་སྤྱོད་མཛད།
ཕྱོགས་འདུས་ཀྱི་ནད་པ་གྲངས་ལས་འདས་པ་བྱུང་ཞིང་ཀུན་ལ་ཕན་་
ལེགས་པོ་ཐོགས་པས། ཀུན་གྱིས་བཀུར་ཞིང་བསྟོད་བསྔགས་ཀྱི་མེ་
ཏོག་ཕྱོགས་བརྒྱར་གཏོར་བ་བྱུང་། དེ་ནས་བཟུང་ས་གནས་ཀྱི་འགོ་
ཁྲིད་དང་སྔོན་ཐོན་པ་རྣམས་ཀྱིས་ཞྭ་ཅན་གཞན་དང་མི་འདྲ་བར་་་་
ཁོང་ལ་གུ་ཡངས་ཅི་ནུས་མཛད། ཁོང་གིས་ཐུགས་བརྩེ་བ་ཆེན་པོའི་
སྒོ་ནས་ཉམ་ཐག་གི་ནད་པ་རྣམས་ལ་སྨན་གཟིགས་ཁོ་ན་མཛད་དེ་་་
བཞུགས། སྐབས་དེར་སྨན་ཡོན་ནི་ཕུལ་ཀྱང་ཆོག་ལ་མ་ཕུལ་ཀྱང་
ཆོག་པར་མཛད་དོ། །
དགུང་ལོ་ཞེ་དྲུག་པ་ཆུ་གླང་(སྤྱི་ལོ་1973)ལོ། གོ་རོ་སྡེ་བས་བྲག་
རིང་མའི་མདུན་སྡེ་ཁང་གི་ཟུར་དུ་སྨན་ཁང་བརྩིགས། སྨན་རོགས་
ལྷ་རྒྱལ་དང༌། ཚོགས་ལྷ་སོགས་བསྐོས། སྐབས་དེར་སྨན་ཁྲོབ་ཉོ་
བའི་མགོ་བརྩམས། ཀོང་སྤྲུལ་ཟིན་ཏིག་ལ་བརྟེན་ནས་སྡེབ་སྦྱོར་
བྱས། སྨན་ཡོན་ཆ་མཉམ་དུ་ཐུན་རེ་རེ་ལ་སྐར་མ་བཞི་དགོས་པའི་
གཏན་ཁེལ་མཛད། དེ་ནས་བཟུང་ཁོང་དར་མདོ་རྫོང་སོགས་ལ་
སྨན་ཁྲོབ་ཉོ་སར་བྱོན་ཆོག་པའི་གོ་སྐབས་བྱུང་བས། དར་མདོར་
ནམ་བྱོན་གྱི་དུས་སུ་མཆོག་སྤྲུལ་ཐུབ་བསྟན་ཉི་མ་ལ་ལྟ་མཇལ་ཡང་་་་
ཡང་ཕེབས། མ་ཟད་མཆོག་སྤྲུལ་ལ་གྲོན་དངུལ་སོགས་ཅི་དགོས་
ཕུལ། གོ་རོ་སྡེ་བའི་སྨན་པ་མི་ལོ་བརྒྱད་ལ་མཛད་དེ་བཞུགས་སོ། །
དགུང་ལོ་ལྔ་བཅུ་པ་མེ་སྦྲུལ་(སྤྱི་ལོ་1977)ལོར། གོང་རིམ་
400



མདོ་ཟླ་གསལ་དབང་མོའི་རྣམ་ཐར།
ནས་ཁོང་ནགས་ལུང་ཤང་གི་སྨན་པར་བསྐོས། དར་མདོ་རྫོང་
འཕྲོད་བསྟེན་ཁང་ནས་སྨན་ཁང་འཛུགས་བྱེད་སྒོར་མོ་གནང་།
ནགས་ལུང་ཤང་གི་འགྲམ་དུ་སྨན་ཁང་ཀ་བ་བཅུ་གཉིས་ཡོད་པ་ཞིག་
བསྐྲུན། ཁོང་ལ་སྨན་རོགས་རྡོ་རྗེ་ཚེ་རིང་དང་། ཐུབ་བསྟན་ཡེ་ཤེས་
གཉིས་བསྐོས། རོང་བྲག་རྫོང། ཉག་ཆུ་རྫོང་། དར་མདོ་རྫོང་།
རྟའུ་རྫོང་། ལི་ཐང་རྫོང་། དམ་པ་རྫོང་སོགས་ཕྱོགས་འདུས་ཀྱི་ནད་
པ་ཤིན་ཏུ་མང་ཞིང་། དགུན་དཔྱིད་ཀྱི་དུས་སུ་ནད་པ་ལྷག་པར་
མང་བས། ཁོང་གིས་ཉིན་གཅིག་ལ་གསོལ་ཇ་ཐེངས་གཉིས་ལས་
བཞེས་པའི་གོ་སྐབས་མེད། ནད་པ་ཉིན་མཚན་ནམ་བྱུང་ཡང་དེ་མ་
ཐག་ཏུ་ཐུགས་བརྩེ་བ་ཆེན་པོའི་སྒོ་ནས་སྨན་གཟིགས་མཛད་ཅིང་།
ནགས་ལུང་ཤང་གི་བཀོད་བསྒྲིགས་བཞིན་ལོ་ལྟར་སྡེ་བ་སོ་སོའི་ནང་་
དུ་སྨན་གཟིགས་ཐེངས་རེ་བྱོན་དགོས། སྐབས་དེར་ནད་པ་མིན་
ཡང་མི་མང་པོ་ཞིག་གིས་ནད་ཡོད་ཚུལ་བསྟན་ཏེ་མཇལ་བར་འོང་་་་
ཞིང༌། ཁོང་གིས་ནད་པ་ཡིན་མིན་ཐམས་ཅད་ལ་རྩ་གཟིགས་གནང་
ནས་དེ་དག་གི་རེ་བ་བསྐོང་ཅི་ནུས་མཛད་ཅིང་། ང་ཚོའི་སྡེ་བར་
བྱོན་སྐབས་ཁོང་ཚ་མོའི་ཁྱིམ་ནས་ཞག་གཅིག་བཞུགས་པར་ཕེབས་་་་
བྱུང༌། ཚ་མོ་ཚང་ལ་ཨ་ཕྱི་ལོ་ན་ཤིན་ཏུ་མཐོ་བ་ཞིག་ཡོད། ཁོང་གིས་
མཚན་མོ་ལྐོག་ནས་མ་རྒན་དེ་ལ་ཐོས་གྲོལ་གྱི་དབང་ཞིག་གནང་།
ང་ཡི་ཞང་པོ་བཀྲ་ཤིས་ཀྱིས་ཁོང་ལ་མཆོད་གཡོག་མཛད་སོང་།
བདག་གིས་ཁོང་མཇལ་བ་ཐོག་མ་ཡིན། ཁོང་གིས་བོད་སྤུ་བཙུགས་
401



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ལོ་ཏོང་པུས་( 81/i ) གཡོག་ཅན་ཞིག་དང་། འགྱིག་ལྷམ་རྐང་
རིང་ཞིག་མནབས་འདུག་པ་སོགས་ད་ལྟ་ཡང་བདག་གི་ཡིད་ལ་་་་་་་
མངོན་སུམ་མཐོང་བ་ལྟ་བུ་གསལ། ལོ་དེའི་སྟོན་དུས་སུ་ང་རང་ཁོང་
གི་མདུན་དུ་སྨན་སྦྱོང་དུ་ཆས། དེ་ནས་ཁོང་གི་མདུན་དུ་མི་ལོ་
གཉིས་ལ་སྡོད་པའི་སྐལ་བ་བྱུང་ངོ༌། །
དགུང་ལོ་ང་གཉིས་པ་ས་ལུག་(སྤྱི་ལོ་1979) ལོར། གྲལ་རིམ་
འཐབ་རྩོད་དང་རིག་གསར་གྱི་མཇུག་ཡོངས་སུ་རྫོགས། མི་རིགས་
སོ་སོའི་སྲོལ་རྒྱུན་གྱི་རིག་གནས་དག་ཉམས་གསོ་དང་དར་སྤེལ་བྱེད་
ཆོག་པའི་སྲིད་ཇུས་གསར་བ་བྱུང་བས། ལོ་འདིའི་ཟླ་བ་༤པའི་ཚེས་
༡ལ་གོང་རིམ་ནས་ཁོང་གི་ཞྭ་ཕུད་དེ་ཤེས་ཡོན་ཅན་གྱི་གྲལ་དུ་་་་་་
བཞག དེ་ནས་བཟུང་ཉི་མ་སྤྲིན་ལས་གྲོལ་བ་བཞིན་དུ་ཁོང་ལ་རང་
དབང་ཐོབ། ཕྱོགས་ཀྱི་ལས་ཁུངས་དང༌། དགོན་སྡེ་སོ་སོ་ནས་
གདན་ཞུ་རྒྱུན་མི་ཆད་པ་བྱུང་ངོ༌། །
བདུན་པ། སྡེ་དགེ་དགོན་ཆེན་ལ་བྱོན་པའི་སྐོར།
རབ་བྱུང་༡༦པའི་ས་ལུག་(སྤྱི་ལོ་1979)ལོར་རྔ་བ་བོད་རིགས་
རང་སྐྱོང་ཁུལ་གྱི་དབུ་ཁྲིད་དར་རྒྱས་པུའུ་ཀྲང་གི་གདན་ཞུ་ལྟར་སྡེ་་་་
དགེ་དགོན་ཆེན་ལ་བྱོན། དེའང་སྡེ་དགེའི་པར་ཁང་ཆེན་མོ་ནི་རིག་
གསར་ཀྱི་སྐབས་སུ་སྒོ་བརྒྱབས། དེ་ནས་མི་ལོ་དུ་མར་བདག་གཉེར་
402



མདོ་ཟླ་གསལ་དབང་མོའི་རྣམ་ཐར།
དང་སྤར་འདེབས་ཆོག་པ་མ་བྱུང་། སྤྱི་ལོ་1978ལོར་དར་རྒྱས་པུའུ་
ཀྲང་སོགས་ནས་སྡེ་དགེའི་པར་ཁང་ཆེན་མོ་སྒོ་འབྱེད་ཆོག་པའི་སྙན་
ཞུ་ཞིང་ཆེན་རིམ་པ་ལ་ཕུལ། ཞིང་ཆེན་རིམ་པ་ནས་ཆོག་མཆན་ཐོབ།
དེ་ནས་དར་རྒྱས་པུའུ་ཀྲང་གིས་མི་ཉག་ཕྱོགས་ནས་མདོ་ཟླ་གསལ་་་་་
དབང་མོ་དང༌། བླ་མ་དཔལ་ལྡན། དར་མདོ་རྫོང་རིག་གནས་ཁང་
ནས་ཆོས་དགའ། རྔ་བ་ཕྱོགས་ནས། དགེ་རྒན་ཆོས་འཛིན། བླ་མ་
རྡོ་རྗེ་དགྲ་འདུལ། ནུ་ཟོག་པདྨ། ཚེ་རིང་དོན་འགྲུབ། རྒྱལ་རོང་
པདྨ་སོགས་མཁས་པ་དུ་མ་གདན་དྲངས་ཏེ། སྡེ་དགེའི་པར་ཁང་
ཆོས་མཛོད་ཆེན་མོ་སླར་ཡང་སྒོ་ཕྱེས། པར་ཤིང་རྣམས་ཕྱོགས་
བསྒྲིགས་མཛད། རིག་གསར་གྱིས་གནོད་རྐྱེན་ཐེབས་པའི་པར་ཤིང་
རྣམས་དཀར་ཆག་ལ་བཀོད། བཀའ་བསྟན་དང༌། གསུང་འབུམ་
སོགས་གསུང་རབ་བཞུགས་ཚད་ཚར་གཉིས་པར་དུ་བཏབ་སྟེ་རྔ་་་་་
ཁུལ་དུ་གདན་དྲངས། སྐབས་དེར་མདོ་ཟླ་གསལ་དབང་མོས་ཉིན་
མཚན་མེད་པར་སྤར་ཤིང་ཕྱོགས་བསྒྲིགས་སོགས་ལ་མཛད་རྗེས་བླ་་་་
ན་མེད་པ་ཕུལ། བསྟན་འགྲོའི་དོན་རྒྱ་ཆེར་མཛད་དེ་བཞུགས་སོ། །
བརྒྱད་པ། དཀར་མཛེས་ཁུལ་འཕྲོད་བསྟེན་
ཁང་ལ་བཞུགས་པའི་སྐོར།
མདོ་ཟླ་གསལ་དབང་མོས་དགེ་སྡེ་པར་ཁང་ཆོས་མཛོད་ཆེན་
403



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མོར་ཕྱག་ལས་མཛད་སྐབས། དཀར་མཛེས་ཁུལ་འཕྲོད་བསྟེན་
ཁང་ནས་ཁོང་ཕྱིར་དར་མདོ་ལ་ཕེབས་དགོས་པའི་བརྡ་ཡིག་བྱུང་་་་
བས། སྤྱི་ལོ་1979ལོའི་ཟླ་བ་9པའི་ནང་ཕྱིར་དཀར་མཛེས་ཁུལ་
འཕྲོད་བསྟེན་ཁང་ལ་ཕེབས། དེ་ནས་སྐུ་ནུབ་འོད་ཟེར་དང་ལྷན་དུ་
གསོ་རིག་རྒྱུད་བཞི་དང༌། ཤེལ་གོང་ཕྲེང་སོགས་ཀྱི་རྩོམ་སྒྲིག་དང་ཞུ་
ཆེན་གྱི་ཐུགས་འགན་བཞེས། རྒྱུད་བཞི་དང་ཤེལ་གོང་ཕྲེང་གཉིས་
ལྕགས་པར་ལ་བཏབ། ཁུལ་འཕྲོད་བསྟེན་ཁང་ནས་མི་ལོ་གཉིས་ལ་
བཞུགས་སོ། །
དགུ་པ། ཞིང་ཆེན་བོད་ཡིག་སློབ་གྲྭ་
ལ་བཞུགས་པའི་སྐོར།
དགུང་ལོ་ང་བཞི་པ་ལྕགས་བྱ་(སྤྱི་ལོ་1981)ལོར། མཆོག་སྤྲུལ་
ཐུབ་བསྟན་ཉི་མ་དང་འབའ་པ་བཀྲ་ཤིས་ཚེ་རིང་གཉིས་ཀྱིས་ཐུགས་་
ཁུར་རྒྱ་ཆེར་མཛད་དེ་སི་ཁྲོན་ཞིང་ཆེན་བོད་ཡིག་སློབ་གྲྭ་གསར་ཏུ་་་
བཙུགས། མདོ་ཟླ་གསལ་དབང་མོ་སློབ་གྲྭའི་དགེ་རྒན་ལ་གདན་
དྲངས། ཐོག་མར་དར་མདོ་ནས་ཞིང་ཆེན་བོད་ཡིག་སློབ་གྲྭའི་སློབ་
དེབ་བསྒྲིགས་ཏེ་བཞུགས། ཁོང་དང་སྐུ་ནུབ་འོད་ཟེར། རྫོགས་ཆེན་
ཐུབ་དབང་བཅས་ཀྱིས་རྭ་རྒྱའི་ཕྱག་མཛོད་གསུང་རབ་ཀྱི་རྩིས་ཡིག་་་
རིག་ལྡན་སྙིང་ཐིག ཆུ་མིག་ཀླུ་མཚོ། འཇམ་བཞད་ཀྱི་གྲུབ་མཐའ་
404



མདོ་ཟླ་གསལ་དབང་མོའི་རྣམ་ཐར།
རིན་ཆེན་ཕྲེང་བ། ཐེག་དགུའི་རྣམ་བཞག འདྲ་དགེ་བཤེས་ཚུལ་
ཁྲིམས་རྣམ་རྒྱལ་གྱི་རྟགས་རིགས། རྒྱལ་རོང་སྐྱོར་དཔོན་འཇམ་
དབྱངས་བསམ་འཕེལ་གྱི་བློ་རིགས། བྲག་དཀར་བློ་བཟང་དཔལ་
ལྡན་ཀྱི་བསྡུས་གྲྭ། རྫ་དཔལ་སྤྲུལ་ཀྱི་ཆོས་འབྱུང་འབེལ་གཏམ་དང་།
གཏམ་པདྨའི་ཚལ་གྱི་ཟློས་གར། རྒྱལ་སྲས་གཞན་ཕན་མཐའ་ཡས་
ཀྱི་སུམ་རྟགས་འབྲུ་འགྲེལ། ཞེ་ཆེན་རྒྱལ་ཚབ་ཀྱི་སུམ་རྟགས་ཀྱི་
འགྲེལ་བ་བློ་གསལ་མགུལ་རྒྱན་སོགས་དག་བསྒྲིགས་དང་ལྕགས་པར་
ལ་བཏབ་སྟེ་མི་ལོ་གཉིས་ཙམ་བཞུགས་སོ། །
དགུང་ལོ་ང་དྲུག་པ་ཆུ་ཕག་(སྤྱི་ལོ་1983)ལོར། ཁོང་དངོས་སུ་
ཞིང་ཆེན་བོད་ཡིག་སློབ་གྲྭར་ཕེབས་ཏེ་སྨན་རྩིས་སྐོར་གྱི་སློབ་ཁྲིད་་་་་
གནང་། ས་པཎ་གྱིས། རྒྱ་མཚོ་ཆུ་ཡིས་མི་ངོམས་ཤིང་། །རྒྱལ་པོའི་
བང་མཛོད་ནོར་གྱིས་མིན། །འདོད་ཡོན་སྤྱད་པས་མི་ངོམས་ཏེ། །
མཁས་པ་ལེགས་བཤད་ཀྱིས་མི་ངོམས། །ཞེས་གསུངས་པ་ལྟར། ཁོང་
གིས་ཞོར་དུ་སློབ་གྲྭའི་དགེ་རྒན་མཁན་ཆེན་པད་མ་ཚེ་དབང་ལྷུན་་་་
གྲུབ་བམ་དགེ་ལེགས་ཆོས་འཕེལ་གྱི་མདུན་ནས་འཇུག་འགྲེལ་ཟླ་་་་་་
བའི་འོད་ཟེར། གཉུག་སེམས་སྐོར་གསུམ། འཕགས་པ་ཀླུ་སྒྲུབ་ཀྱི་
དབུ་མ་རྩ་བ་ཤེས་རབ། རྩོད་བཟློག་སོགས་དབུ་མ་རིག་ཚོགས་དྲུག་
དང་། བཤེས་སྤྲིངས་སོགས་ལ་གསན། དགེ་མང་མཁན་པོ་དབང་
ལོའི་མདུན་ནས་ཀུན་དཔལ་སྤྱོད་འཇུག་སོགས་བཞེས། ར་སྐོར་
མཁན་ཆེན་ཐུབ་ནོར་གྱི་མདུན་ནས་རྒྱལ་བ་ཀློང་ཆེན་པའི་ཡིད་་་་་་་་
405



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
བཞིན་མཛོད་འགྲེལ་སོགས་གསན་བསམ་མཛད་དོ། །ལོ་དེའི་དགུན་
དུས་ཟླ་བ་༡༢ པའི་ནང་། ཞིང་ཆེན་བོད་ཡིག་སློབ་གྲྭས་བཀོད་
བསྒྲིགས་ལྟར་ཁོང་དང་སྐུ་ནུབ་འོད་ཟེར། ཁོང་གཉིས་ལ་ཞབས་ཕྱི་
པ་རྒྱ་མཚོ་དང་། དབང་རྒྱལ་བཅས་དཔོན་གཡོག་བཞི་བོད་ལྗོངས་
སྨན་རྩིས་ཁང་དུ་ཁྲོ་རུ་མཁན་པོ་ཚེ་རྣམ་མམ་ཚེ་རིང་རྣམ་རྒྱལ་གྱི་་་་་
མདུན་དུ་གསོ་རིག་རྒྱུད་བཞིའི་ཁྲིད་རྒྱུན་བཞེས་སར་ཕེབས། མཁན་
རིན་པོ་ཆེའི་མདུན་ནས་གསོ་རིག་རྒྱུད་བཞིའི་ཁྲིད་རྒྱུན་བཞེས་ཏེ་་་་
དཀའ་གནད་རྣམས་དོགས་གཅོད་དང་བགྲོ་གླེང་ལེགས་པར་མཛད།
སྨན་ལྷའི་དབང་ལུང་སོགས་བཞེས། ལྷ་སའི་ཇོ་བོའི་མདུན་ནས། ཚེ་
འདས་ལ་འཕོ་བ་མི་འདེབས་པའི་དམ་བཅའ་ཕུལ། ལྷ་ལྡན་གྱི་རྟེན་
གསུམ་རྣམས་ལེགས་པར་མཇལ། བསམ་ཡས། པཎ་ཆེན་སྣང་བ་
མཐའ་ཡས་ཀྱི་གདན་ས་གཙང་བཀྲ་ཤིས་ལྷུན་པོ་སོགས་ལ་གནས་་་་་
སྐོར་མཛད། ལྷ་ས་སྨན་རྩིས་ཁང་ནས་མི་ལོ་གཅིག་ལ་བཞུགས་སོ། །
དགུང་ལོ་ང་བདུན་པ་ཤིང་བྱི་(སྤྱི་ལོ་1984)ལོར། ལོ་འདིའི་ཟླ་
བ་༡༢ པའི་ནང་ཕྱིར་ཞིང་ཆེན་བོད་ཡིག་སློབ་གྲྭར་ཕེབས་ཏེ་སློབ་་་་་
ཁྲིད་གནང༌། ཞིང་ཆེན་བོད་ཡིག་སློབ་གྲྭ་ནི་ཐོག་མར་སྡེ་དགེ་རྫོང་
གི་མངའ་འོག་རྫོགས་ཆེན་ཤྲཱི་སེང་ཧར་བཙུགས། གནས་འདིར་
འགྲིམ་འགྲུལ་སྟབས་མི་བདེ་བ་དང༌། ལམ་ཐག་རིང་བས། གོང་
རིམ་གྱི་དབུ་ཁྲིད་རྣམས་ཀྱིས་ལྟ་ཚུལ་མི་མཐུན་པ་སྣ་ཚོགས་བྱུང་།
མཐར་སློབ་རིམ་དང་པོ་གདན་ས་དེ་ནས་མཐར་ཕྱིན་རྒྱུ་དང་། སློབ་
406



མདོ་ཟླ་གསལ་དབང་མོའི་རྣམ་ཐར།
རིམ་གཉིས་པ་རྟའུ་རྫོང་གི་མངའ་འོག་བར་སྨད་ནས་འགོ་བཙུགས།
དེའི་རྗེས་རྟའུ་རྫོང་ཐོག་ཏུ་གནས་སྤོས། དེང་སྐབས་དར་མདོ་ན་
གཏན་ཆགས་བྱས་ཡོད། ཁོང་སློབ་རིམ་དང་པོའི་སློབ་མ་རྣམས་
མཐར་མ་ཕྱིན་གྱི་བར་དུ་རྫོགས་ཆེན་ཤྲཱི་སེང་ཧར་བཞུགས་སོ། །
དགུང་ལོ་དྲུག་ཅུ་པ་རབ་བྱུང་༡༧ཐོག་མ་མེ་ཡོས་(སྤྱི་ལོ་1987)
ལོར། ཞིང་ཆེན་བོད་ཡིག་སློབ་གྲྭ་རྟའུ་ན་ཡོད་པས་རྫོགས་ཆེན་ནས་
རྟའུ་ལ་ཕེབས། ཁོང་སློབ་གྲྭའི་སྨན་ཁང་གི་འགོ་གཙོ་གཞོན་པ་དང་།
སྐུ་ནུབ་འོད་ཟེར་འགོ་གཙོ་རྒན་པར་བསྐོས། དེ་ནས་ཕྱོགས་འདུས་
ནད་པ་རྣམས་ལ་སྨན་གཟིགས་དང་། སློབ་བུ་རྣམས་ལ་སྨན་གྱི་ལག་
ལེན་དམར་ཁྲིད་མཛད་དེ་བཞུགས། རྒྱ་བོད་ཀྱི་སྨན་ཁང་ཆེན་པོ་
དག་གིས་བཅོས་མ་ཐུབ་པའི་སྐྲན་ནད་གྱི་རིགས་དང་། གྲིབ་ནད་
ཅན། སྙིང་རླུང་གི་ནད། ཕོ་ཁའི་ནད། མཁྲིས་རྡོ། གཅིན་སྙིའི་ནད་
སོགས་ནད་པ་ཚབས་ཆེན་གྲངས་ལས་འདས་པ་སྲོག་གི་འཇིགས་པ་་་
ལས་གྲོལ་བར་མཛད། ཁོང་ལ་རྒྱ་བོད་ཀྱི་ལས་ཁུངས་རིམ་པ་དང༌།
མི་སྣ་དང་གོ་གནས་མི་འདྲ་བའི་དགའ་རྟགས་མང་དུ་ཐོབ། སྐྱེ་འགྲོ་
མཐོ་དམན་ཀུན་གྱིས་བཀུར་ཅིང་བསྟོད་བསྔགས་ཀྱི་མེ་ཏོག་ཕྱོགས་་་་
བརྒྱར་གཏོར། སྤྱིར་བསྟན་འཛིན་གྱི་སྐྱེས་བུ་རྣམས་ཀྱིས་བསྟན་
འགྲོའི་དོན་མཛད་ཚུལ་ལ་ཐབས་མི་འདྲ་སྣ་ཚོགས་བཞུ ག ས་ཏེ།
འགའ་ཞིག་གིས་ཆོས་འཆད་ཉན་གྱི་སྒོ་ནས་བསྟན་འགྲོའི་དོན་་་་་་་་
མཛད་པ་དང་། འགའ་ཞིག་གིས་དབེན་པའི་རི་ཁྲོད་ཁོ་ན་བརྟེན་ཏེ་
407



མདོ་མ ཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
ཉམས་ལེན་གྱི་སྒོ་ནས་བསྟན་འགྲོའི་དོན་མཛད་པ་དང༌། འགའ་
ཞིག་གིས་སྐྱེ་འགྲོ་མཐོ་དམན་ཀུན་བསྡུས་ཏེ་དབང་བསྐུར་དང་དགེ་་་
བསྐུལ་སོགས་གྱི་སྒོ་ནས་བསྟན་འགྲོའི་དོན་མཛད་པ་དང༌། འགའ་
ཞིག་གིས་བརྟེན་བཞེངས་སྣ་ཚོགས་གནང་སྟེ་བསྟན་འགྲོའི་དོན་་་་་་་
མཛད་པ་དང༌། འགའ་ཞིག་གིས་བཀའ་བསྟན་དང་གསུང་འབུམ་
སོགས་གསུང་རབ་སྣ་ཚོགས་པ་རྣམས་འཚོལ་སྡུད། ཕྱོགས་བསྒྲིགས།
པར་སྐྲུན། འགྲེམ་སྤེལ། མྱུར་སྐྱོབ་སོགས་གྱི་སྒོ་ནས་བསྟན་འགྲོའི་
དོན་མཛད་པ་དང་། ཁོང་གིས་ཉམ་ཐག་གི་ནད་པ་རྣམས་ལ་སྨན་
གཟིགས་ཁོ་ན་མཛད་དེ་ནད་པ་རྣམས་སྡུག་བསྔལ་ལས་སྒྲོལ་བ་དང་
སྲོག་གི་སྦྱིན་པ་གནང་བ་ནི། ཁོང་གི་བསྟན་འགྲོའི་དོན་གཙོ་བོ་རེད་
འདུག ད་ལོ་ཁོང་དགུང་ལོ་བརྒྱད་ཅུ་བཞེས་ཡོད་ཀྱང་། ད་དུང་
སྔར་ལྟར་སྨན་གཟིགས་ཁོ་ན་མཛད་དེ་བཞུགས། རྒྱ་ནག་སོགས་
སྨན་ཁང་ཁག་གི་སྨན་པ་མཁས་ཅན་ཀྱིས་སྨན་གཟིགས་མཛད་་་་་་་་
སྐབས་ནད་པ་རེ་རེ་ནས་ཀྭ་ཧོ་ཧྥས་(4# g #)ཟེར་བའི་སྒོར་མོ་བཅུ་
ནས་བརྒྱ་ཕྲག་བར་སྤྲོད་དགོས་པ་མ་ཟད་སྨན་པ་དེ་དག་གཟའ་་་་་་
འཁོར་རེ་ལ་ཐེངས་རེ་གཉིས་ལས་མི་ཕེབས་པའམ་ཡང་ན་དཀའ་་་་་་
ཚེགས་ལ་འཛེམས་ནས་ཉིན་ཕྱེད་ཙམ་ལས་བཞུགས་སྲོལ་མི་འདུག
མདོ་ཟླ་གསལ་དབང་མོ་ཁོང་ནི་སྙིང་རྗེའི་གཞན་དབང་དུ་གྱུར་བའི་་
གང་ཟག་ཡིན་པས་རང་དོན་རྒྱབ་ཏུ་དོར་ཞིང་ནད་པ་དུང་དུ་བླངས་
ཏེ་ཉིན་མཚན་གྱི་དུས་ནམ་ཞིག་ལ་ནད་པ་བྱུང་ཡང་དེ་མ་ཐག་ཏུ་་་་
408



མདོ་ཟླ་གསལ་དབང་མོའི་རྣམ་ཐར།
སྨན་གཟིགས་མཛད་ཅིང༌། གོང་དུ་བཤད་པའི་ཀྭ་ཧོ་ཧྥས་ཟེར་བ་དེ་
སྐར་མ་གང་ཡང་མི་བཞེས། མ་ཟད་ཁོང་གིས་རོང་འབྲོག་གི་ནད་པ་
དག་འཚོ་བར་དཀའ་ངལ་ཆེ་བས་སྨན་རིན་ཆུང་བའི་སྲོལ་མཛད་་་་་
དགོས་ཞེས་སྨན་ཁང་ལ་ཞུ་བ་ཡང་ཡང་ཕུལ་བས་སྨན་ཁང་གིས་སྨན་
ཡོན་བདེ་བའི་སྲོལ་གཏོད་ཅིང་། ནད་པ་ཤིན་ཏུ་དབུལ་བའི་རིགས་
ལ་སྨན་ཡོན་འབུལ་མི་དགོས་པར་མཛད། དེའི་ཕྱིར་ཁོང་གིས་ཉག་
ཐག་གི་ནད་པ་རྣམས་ལ་ཕན་བཏགས་པ་ནི་བསྐལ་བརྒྱར་བརྗོད་་་་་
ཀྱང་རྫོགས་མཐའ་མེད་དོ། །
ཁོང་གིས་དབང་ལུང་ཁྲིད་གསུམ་གནང་རྒྱུ་ནི་དད་ལྡན་རྣམས་་
ལ་རེ་བ་ཤིན་ཏུ་ཆེ་ནའང་། དགོས་པ་ཁྱད་པར་དང་དམིགས་བསལ་
ཅན་ཡིན་ན་མ་གཏོགས་དབང་ཁྲིད་གནང་བ་གཏན་ནས་མི་མཛད།
དགུང་ལོ་ང་བརྒྱད་སྟེང་ཤ་མི་གསོལ་བའི་དམ་བཅའ་ཕུལ། སློབ་
གྲྭའི་ངལ་གསོ་སྐབས་རྫོགས་ཆེན་པདྨ་སྐལ་བཟང་གིས་ལོ་ལྟར་་་་་་་་
རྫོགས་ཆེན་ཤྲཱི་སེང་དུ་གདན་ཞུ་མཛད། རྫོགས་ཆེན་པདྨ་སྐལ་
བཟང་ནས། རྫོགས་ཆེན་ཤྲཱི་སེང་ཧ་ནས་མཁན་ཆུང་བརྒྱ་ལས་ཟླ་
གསལ་དབང་མོ་ཁོང་བཞུགས་ན་བཟང༌། ཞེས་གསུངས། ཁོང་ཡང་
རྫོགས་ཆེན་ལ་ཐུགས་ཤིན་ཏུ་དགྱེས་ཤིང་། སྤྱི་ལོ་1985ལོར་སྐྱབས་
མགོན་གྱི་རང་རྣམ་མཁའ་འགྲོའི་ཞལ་ལུང་པར་ཤིང་དུ་བསྐོས་ཏེ་་་་་
རྫོགས་ཆེན་དགོན་དུ་བཞག དེ་བཞིན་དུ་རྫོགས་ཆེན་ལ་རྟེན་བཞག་
རིན་ཐང་བྲལ་བ་གང་མང་གནང་ཡོད། ཤྲཱི་སེང་ཆོས་གྲྭ་ནས་སྨན་
409



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གཟིགས་དང༌། འཛིན་གྲོལ་སོགས་སྐྱབས་མགོན་གྱི་ཆོས་སྐོར་རྣམས་
ཀྱི་དབང་ལུང་སློབ་བུ་རེ་འགར་གནང་ཞིང་། རྫོགས་ཆེན་པདྨ་སྐལ་
བཟང། ཨ་སྐྱོང་རྟོགས་ལྡན་སོགས་ཀྱི་མདུན་ནས་དབང་ཁྲིད་ཀྱི་
རྒྱུན་མང་དུ་བཞེས་སོ། །སྐྱབས་མགོན་ཡེ་ཤེས་རྡོ་རྗེའི་ཡང་སྲིད་
མཆོག་སྤྲུལ་ཐུབ་བསྟན་ཉི་མ་རིན་པོ་ཆེ་ནི་ཁོང་གི་གཙུག་གི་ནོར་བུ་་་
ལྟ་བུར་འཛིན་ཅིང་། མཆོག་སྤྲུལ་གྱི་བཀའ་ཡིན་ན་དམ་བཅའ་ཕུལ་
ཡོད་ཀྱང་ཁོང་གིས་བསྒྲུབས། གཞན་དག་གིས་ཇི་ལྟར་བསྐུལ་ཡང་
རང་ཉིད་ཀྱི་ཐུགས་དགོངས་ལྟར་མཛད། མཆོག་སྤྲུལ་ཐུབ་བསྟན་ཉི་
མའི་བཀའ་ལྟར་སྤྱི་ལོ་1989 ལོའི་དགུན་དུས་སུ་སྐྱབས་མགོན་ཡེ་ཤེས་
རྡོ་རྗེའི་གདན་ས་མ་ཧཱ་སྐྱིད་ལུང་དགོན་དུ་སྐྱབས་མགོན་གྱི་གསུང་་་་
འཛིན་པ་རང་གྲོལ་དང་། ཁྲིད་ཡིག་རྣམ་གསུམ་སོགས་ཀྱི་ལུང་
གནང་། གནས་དང་དགོན་པ་རྟེན་གསུམ་རྣམས་ལ་རབ་གནས་
གནང༌། མཆོག་སྤྲུལ་གྱི་ཐུགས་དགོངས་ལེགས་པར་བསྐངས་སོ། །
སྐྱབས་མགོན་གྱི་ཕྱག་བཏབ་དེམ་ཁོག་འོད་གསལ་ཆོས་གླིང་དགོན་་་་་
པ་ནས་སྔ་ཕྱིར་ཡང་ཡང་གདན་ཞུ་བྱུང་བས། ལོ་འདིར་དགོན་དེར་
བྱོན་ཏེ། སྐྱབས་མགོན་གྱི་ཆོས་སྐོར་འགའི་དབང་ལུང་གནང་ངོ༌། །
སྤྱི་ལོ་1999ལོར་མཆོག་སྤྲུལ་ཐུབ་བསྟན་ཉི་མས་སླར་ཡང་མ་ཧཱ་སྐྱིད་་་
ལུང་དགོན་དུ་ཕེབས་དགོས་པའི་བཀའ་བྱུང་བས། ལོ་འདིའི་དགུན་
དུས་སུ་དགོན་དེར་ཕེབས། སྐྱབས་མགོན་གྱི་ཆོས་སྐོར་ཁྲིད་ཡིག་
འཛིན་པ་རང་གྲོལ། པདྨ་རྒྱལ་པོའི་སྒྲུབ་ཐབས་སོགས་ཀྱི་དབང་
410



མདོ་ཟླ་གསལ་དབང་མོའི་རྣམ་ཐར། །
ལུང་གནང༌། དགོན་པས་རྟེན་གསུམ་དང་ནོར་རྫས་ཀྱི་མཎྜལ་རྒྱ་
ཆེར་ཕུལ་བ་ཐམས་ཅད་ཕྱིར་དགོན་པ་ལ་ཕུལ། མ་ཟད་སྐབས་དེར་
སྨན་རིན་བྱུང་བ་ཀུན་དགོན་པའི་རྟེན་བཞེངས་ལ་ཕུལ། དགོན་
དེའི་ཡུལ་སྡེ་རྣམས་ཀྱིས་ཁྱིམ་ཞུས་ལྟར་འཁྱུག་ཙམ་བྱོན་པས་རྟ་ཟོག་་་
སུམ་ཅུ་ལ་ཉེ་བ་བྱུང་། ཐམས་ཅད་སྐྱབས་མགོན་གྱི་ཆོས་སྐོར་
བཞེངས་པའི་རྟེན་ཏུ་དགོན་དེར་ཕུལ་དོ། །སྤྱི་ལོ་2000 ལོར་མཆོག་
སྤྲུལ་ཐུབ་བསྟན་ཉི་མ་མཆོག་གི་བཀའ་ལྟར་སྐྱབས་མགོན་ཡེ་ཤེས་རྡོ་་
རྗེ་དང་། མདོ་དྲི་མེད་གྲགས་པ། མདོ་ཁམས་གསུམ་ཟིལ་གནོན་
དགྱེས་པ་རྡོ་རྗེ་སོགས་ཀྱི་གསུང་ཆོས་རྣམས་འཚོལ་སྡུད་དང་ཕྱོགས་་་
སྒྲིག་གི་ཐུགས་ཁུར་བཞེས་ཤིང། དེའང་མཆོག་སྤྲུལ་ཐུབ་བསྟན་ཉི་
མ་དང་ཁོང་གཉིས་ཀྱིས་སྤྱིའི་འགན་ཁུར་དང་། རིག་འཛིན་ཚེ་སྒྲུབ་
ཀྱིས་འཚོལ་སྡུད་ཀྱི་འགན་ཁུར། མདོ་སྡེ་མགོན་པོ་དང་ང་རང་
གཉིས་ཀྱིས་ཞུ་དག་གི་འགན་ཁུར། བླ་མ་མཐར་ཕྱིན་གྱིས་གློག་ཀླད་
ཀྱི་སྟེང་ནས་དཔེ་གཟུགས་སྒྲིག་པའི་འགན་ཁུར་མཛད། ཉག་རོང་
ཚེ་རིང་རྒྱ་མཚོས་ཡི་གེ་གློག་ཀླད་ནང་འཇུག་རོགས་གནང་། གུང་
ཀོང་བླ་མ་ཀརྨ་བརྩོན་འགྲུས་ཀྱིས་ཞུ་དག་དང་འཚོལ་སྡུད་ཀྱི་འགྲོ་་་་
དངུལ་རྣམས་ཕུལ་བའོ། །སྤྱི་ལོ་2001 - 2007ལོའི་བར་ཞིང་ཆེན་
བོད་ཡིག་སློབ་གྲྭ་ནས་སྔར་བཞིན་སྨན་པ་གནང་བཞིན་བཞུགས་སོ། །
41]



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
གང་སྐུ་མི་འགྱུར་རྡོ་རྗེའི་ཆོས་བཞིན་བརྟན། །
གང་ཐུགས་དྲི་བྲལ་རྟ་བདུན་དབང་པོའི་ཟེར། །
གང་གི་གདུལ་བྱ་ལྷ་ལམ་ཡངས་པའི་ངོར། །
གང་ཡང་འགགས་མེད་བསྐལ་བརྒྱར་གནས་གྱུར་ཅིག། །
དགེའོ།། །།
412



མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་རྣམ་ཐར།
མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་རིམ་བྱོན་གྱི་འཁྲུངས་འདས་རེའུ་མིག
བཞུགས་ལོ།
ཟུར་མཆན།
67
གདུང་རྒྱུད་
མ་ཡིན། །
མཚན་བྱང་། ། འཁྲུངས་ལོ། འདས་ལོ། །
མཁྱེན་བརྩེ་ཡེ་ཤེས་ རབ་བྱུང་13 ར བ་བྱུང་14
ལྕཊ ་ སྤྲེལ་ 1800 | མེ་སྟག་1866
རབ་བྱུང་13ར བ་བྱུང་14
བློ་གསལ་སྒྲོལ་མ།
ཆུ་ཁྱི་1802 ལྕགས་བྱ་1861
མཁའ་དབྱིངས་་་་་ རབ་བྱུང་14 རབ་བྱུང་14
སྒྲོལ་མ།
ཆུ་ལུག་1823 ཤིང་སྟག་1854
རབ་བྱུང་14
ཤེས་རབ་མེ་འབར།
རབ་བྱུང་14་
ས་གླང་1829 ཆུ་སྟག་1842
རབ་བྱུང་14 རབ་བྱུང་15
རྒྱལ་སྲས་རལ་གྲི།
ལྕཊ་ སྟག་ 1830 | མེ་སྤྲེལ་1896
ར བ ་ བྱུང ་14
ཤིང་ཡོས་1855
དྲི་མེད་གྲགས་པ།
རབ་བྱུང་14
མེ་རྟ་1846
སོ་མང་མཆོག་སྤྲུལ།
80ལྷག་བཞུགས།
40ལྷག་བཞུགས། ། མ་ཡིན།
གདུང་རྒྱུད་
དགྱེས་པ་རྡོ་རྗེ།
རབ་བྱུང་15 རབ་བྱུང་16
ལྕཊ ་ སྟག་ 1890 | ས་ཡོས་1939
ཚེ་འཛིན་དབང་མོ།
རབ་བྱུང་16
ཆུ་སྦྲུལ་1953
རབ་བྱུང་15་
ཤིང་རྟ་1894
རབ་བྱུང་16
ས་འབྲུག1928
ཟླ་གསལ་
དབང་མོ།
ད་ལོར་80
ཟིན། །
413



དཔེ་སྒྲིག་འགན་འཁུར་པ་ཉི་མ་སྒྲོལ་མ།
མདུན་ཤོག་ཇུས་འགོད་པ་ལི་ཅན་ཞུང་།
༄༅།།མདོ་མཁྱེན་བརྩེ་ཡེ་ཤེས་རྡོ་རྗེའི་གདུང་རྒྱུད་
རིམ་བྱོན་གྱི་རྣམ་ཐར་གསལ་བའི་མེ་ལོང་
ཞེས་བྱ་བ་བཞུགས་སོ།།
མི་ཉག - ཐུབ་བསྟན་ཆོས་དར་གྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
འདི་ག་དཔེ་སྐྲུན་ཁང་གི་གློག་རྡུལ་རྩིས་འཁོར་ཁང་གི་པར་གཞི་བསྒྲིགས།
པེ་ཅིན་ཉེའུ་ཧྲན་ཧྲི་ཤིན་པར་ཁང་གིས་དཔར་བཏབ།
༢༠༠༨ ལོའི་ཟླ་༧པར་པར་གཞི་དང་པོ་བསྒྲིགས། །
༢༠༠༨ ལོའི་ཟླ་༧པར་དཔར་ཐེངས་དང་པོ་བཏབ།
ISBN978 - 7 - 80253 - 0 11 - 9/B : 60
དེབ་རེར་སྒོར། 19. 80



责任编辑:尼玛卓玛
封面设计:李建雄
图书在版编目(CIP)数据
多钦则益西多吉家族世系:藏文/土登曲达著
- 北京:中国藏学出版社,2008.4
ISBN 978-7-80253-011-9
I. 多...II. 土... I. 多钦则益西多吉
-家族 - 藏语IV. B949.92
中国版本图书馆CIP数据核字(2008)第040182号
- - - - - - - - - - - - - - - - -
-
多钦则益西多吉家族世系
土登曲达著
中国藏学出版社出版发行
中国藏学出版社微机室排版
北京牛山世兴印刷厂印刷
开本:850x1168 1/32
印张:13.5 印数:1-3000册
2008年7月第1版第1次印刷
ISBN978-7-80253 - 011-9/B.60
定价:19.80元



དཔེ་སྒྲིག་འགན་འཁུར་པ་ཉི་མ་སྒྲོལ་མ།
མདུན་ཤོག་ཇུས་འགོད་པ་ལི་ཅན་ཞུང་།



ISBA马了一名25-19
94732602528年。
定价:19.80 元
